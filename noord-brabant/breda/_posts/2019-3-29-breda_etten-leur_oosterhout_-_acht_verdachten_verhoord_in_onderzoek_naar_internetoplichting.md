---
title: "Breda, Etten-Leur, Oosterhout - Acht verdachten verhoord in onderzoek naar internetoplichting"
permalink: "2019-3-29-breda_etten-leur_oosterhout_-_acht_verdachten_verhoord_in_onderzoek_naar_internetoplichting"
date: Fri, 29 Mar 2019 14:04:00 GMT
categories: 
- noord-brabant 
- breda 
externe_link: "https://www.politie.nl/nieuws/2019/maart/29/08-acht-verdachten-verhoord-in-onderzoek-naar-internetoplichting.html"
---

In een onderzoek naar oplichtingspraktijken heeft de politie van het district De Baronie deze week in totaal acht verdachten verhoord. Het merendeel van de verdachten was uitgenodigd om een verklaring te komen afleggen, één verdachte is woensdag thuis gearresteerd en naar het politiebureau gebracht voor verhoor.
Tijdens de zogenoemde districtelijke Cyberweek werkten rechercheurs met het taakaccent Cybercrime aan een grote hoeveelheid zaken waarbij sprake was van oplichting via Marktplaats en één zaak waarbij sprake was van fraude met een betaalverzoek van de bank, verstuurd via Whatsapp.
