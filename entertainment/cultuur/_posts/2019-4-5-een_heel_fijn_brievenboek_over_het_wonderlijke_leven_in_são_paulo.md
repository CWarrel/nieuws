---
title: "Een heel fijn brievenboek over het wonderlijke leven in São Paulo"
permalink: "2019-4-5-een_heel_fijn_brievenboek_over_het_wonderlijke_leven_in_são_paulo"
date: Fri, 05 Apr 2019 13:00:00 GMT
categories: 
- entertainment 
- cultuur 
externe_link: "https://www.volkskrant.nl/nieuws-achtergrond/hoe-lang-nog-tot-er-geen-brievenboeken-meer-worden-geschreven~b06fb88c/"
---

‘Wat er echt toe doet komt in brieven’, schreef August Willemsen in een van de fijnste brievenboeken die ik ken, Braziliaanse brieven, de belevenissen van een buitenstaander in een in diverse opzichten vreemd land. Willemsen reist in 1967 voor het eerst als student met zijn vriendin naar Brazilië, om er zich ruim een jaar te verbazen over het land waar ‘bij het zien van een aantrekkelijke vrouw alle mannen als op bevel aan hun lul gaan staan frunniken, en waar het toppunt van humor wordt gevormd door honden met één voorpoot op straat over een touw te laten struikelen’.
