---
title: "Nieuwe variant op Dood in Venetië is zinnenprikkelend en tot nadenken stemmend ★★★★☆"
permalink: "2019-4-5-nieuwe_variant_op_dood_in_venetië_is_zinnenprikkelend_en_tot_nadenken_stemmend_★★★★☆"
date: Fri, 05 Apr 2019 13:27:00 GMT
categories: 
- entertainment 
- cultuur 
externe_link: "https://www.volkskrant.nl/nieuws-achtergrond/nieuwe-variant-op-dood-in-venetie-is-zinnenprikkelend-en-tot-nadenkend-stemmend~b90843be/"
---

Soms gebeurt er iets wonderbaarlijks in het theater, zoals in de voorstelling Dood in Venetië van ITA en het Koninklijk Concertgebouworkest (KCO). Acteur Ramsey Nasr probeert in zijn rol van de dolende schrijver Gustav von Aschenbach mee toe doen met een groepje spelende jongens op het strand. Hij pakt de bal, maar wordt omver gelopen. Als hij beduusd wegloopt, lijkt Nasr - die ondanks zijn 45 jaar nog steeds iets jongensachtigs heeft - ineens een oude, afgeleefde man. Zijn afgang is de tragische illustratie van de waarheid: de jeugd heeft de toekomst, hijzelf is op weg naar het einde. Nooit was hij zo dicht bij wat hij mateloos bewondert: het perfecte jongenslichaam. En nooit was het besef dat hij er niet meer toe doet sterker. Tussen de kleurige zwembroekjes van de jongens oogt zijn zomerkostuum als het pak van een vergeten harlekijn.
