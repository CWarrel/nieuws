---
title: "Charles trots op rugbyploeg van Wales"
permalink: "2019-3-18-charles_trots_op_rugbyploeg_van_wales"
date: Mon, 18 Mar 2019 14:17:00 +0100
categories: 
- entertainment 
- royalty 
externe_link: "https://www.telegraaf.nl/entertainment/3308966/charles-trots-op-rugbyploeg-van-wales"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0a8447cc-4983-11e9-b66c-02d2fb1aa1d7.jpg"
---

<p class="intro">Prins Charles heeft op de rustdag van zijn rondreis door het Caribisch gebied tijd genomen om wat lopende zaken af te werken. Zo feliciteerde de prins van Wales vanuit Barbados enigszins verlaat de nationale rugbyploeg van Wales met de eindzege én het behalen van de ’grand slam’ in het Six Nations rugbytoernooi.</p> <p>„Na jullie beroemde overwinning en briljante prestatie, wil ik het hele team feliciteren met jullie geweldige grand slam succes. Geef alsjeblieft mijn hartelijke wensen aan allen die betrokken zijn bij deze geweldige prestatie, die mij buitengewoon trots maakte op Wales”, aldus de boodschap die Charles onder meer via sociale media liet verspreiden.</p><p>Wales versloeg zaterdag in Cardiff titelhouder Ierland met 25-7, onder het toeziend oog van prins William. Die is beschermheer van de Welsh Rugby Union en reikte na afloop van de wedstrijd ook de bokaal uit aan de rugbyers van Wales.</p>
