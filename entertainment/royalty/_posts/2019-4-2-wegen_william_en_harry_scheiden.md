---
title: "Wegen William en Harry scheiden"
permalink: "2019-4-2-wegen_william_en_harry_scheiden"
date: Tue, 02 Apr 2019 17:44:00 +0200
categories: 
- entertainment 
- royalty 
externe_link: "https://www.telegraaf.nl/entertainment/3384167/wegen-william-en-harry-scheiden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/831df64c-555e-11e9-8ae3-02d2fb1aa1d7.jpg"
---

<p class="intro">De Britse prinsen William en Harry delen niet langer hun accounts op sociale media. Harry en zijn vrouw Meghan hebben nu hun eigen account op Instagram: sussexroyal. Op Twitter worden de activiteiten en nieuwtjes van de hertog en hertogin van Sussex voortaan onder de paraplu van The Royal Family gebracht.</p> <p>Dinsdag werd het account van Harry en Meghan ge√Øntroduceerd op Instagram. Binnen een halfuur had het account al meer dan 150.000 volgers. Als profielfoto is er gekozen voor het gezamenlijke monogram van Harry en Meghan, een verstrengelde H en M onder de prinsenkroon.</p><p>De scheiding zat er al aan te komen. Vorige maand werd duidelijk dat William en Harry hun hofhouding gaan opsplitsen. De twee broers, de hertogen van Cambridge en Sussex, deelden tot nu een kantoor in Kensington Palace. Harry en zijn vrouw Meghan verhuizen echter dit voorjaar naar Frogmore Cottage in Windsor. Dat zal ook het startpunt zijn van hun eigen hofhouding.</p><p>Het account van Kensington Palace wordt nu alleen gebruikt voor nieuwtjes rondom de Cambridges.</p>
