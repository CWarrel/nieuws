---
title: "Prins Charles en Camilla aan de mojito's in Cuba"
permalink: "2019-3-27-prins_charles_en_camilla_aan_de_mojito's_in_cuba"
date: Wed, 27 Mar 2019 23:09:01 +0100
categories: 
- entertainment 
- royalty 
externe_link: "https://www.telegraaf.nl/entertainment/3358918/prins-charles-en-camilla-aan-de-mojito-s-in-cuba"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f2aebe0a-50dc-11e9-8a3a-02d1dbdc35d1.jpg"
---

<p class="intro">Prins Charles en Camilla namen woensdag afscheid van Cuba. Op deze slotdag proefden Charles en Camilla van een aantal Cubaanse gerechten, waaronder rijst met zwarte bonen en lokale kazen. De prins van Wales maalde ook op een traditionele wijze suikerriet, het vocht daarvan wordt gebruikt om dranken zoet te maken. Ook proefden ze van zelfgemaakte Cubaanse mojito's achter de bar van een restaurant.</p> <p>Terwijl Charles een rondetafelgesprek bijwoonde over het milieubehoud, bracht Camilla een bezoek aan een manege. Ze woonde een training bij van jonge ruiters die een opleidingstraject volgen tot het niveau van het nationale team.</p><p>Op donderdag worden Charles en Camilla op de Kaaimaneilanden verwacht, een overzees gebiedsdeel van de Britten, waar hun reis door het Caribisch gebied op vrijdag zal eindigen.</p>
