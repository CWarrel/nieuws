---
title: "Máxima mist NL Doet door kleine medische ingreep"
permalink: "2019-3-15-máxima_mist_nl_doet_door_kleine_medische_ingreep"
date: Fri, 15 Mar 2019 12:55:35 +0100
categories: 
- entertainment 
- royalty 
externe_link: "http://feeds.nos.nl/~r/nosnieuwskoningshuis/~3/MYhGwTVdljs/2276083"
feature_image: "https://nos.nl/data/image/2019/03/15/537088/1008x567.jpg"
---

<p>Koningin Máxima heeft een kleine medische ingreep ondergaan en is daardoor vandaag niet bij de vrijwilligersactie NL Doet. Volgens de Rijksvoorlichtingsdienst gaat het om een geplande ingreep. Máxima is afgelopen week behandeld en moet nog even rust houden.</p>
<p>Om wat voor ingreep het gaat, heeft de RVD niet bekendgemaakt. In november moest Máxima rust houden vanwege gezondheidsklachten. Toen had ze last van een darminfectie.</p>
<p>Koning Willem-Alexander zegt dat het goed gaat met koningin Máxima:</p>
<p>Máxima doet ieder jaar mee met NL Doet dat wordt georganiseerd door het Oranje Fonds. Op die dag steken vrijwilligers massaal de handen uit de mouwen. Willem-Alexander bezocht vanmiddag kinderboerderij De Veenweide in Soest. Daar hielp hij mee met het inrichten van een sprookjestuin voor kleine kinderen.</p>
<p>Tijdens zijn bezoek werd een pakketbezorger gearresteerd. De man blokkeerde enkele auto's in de buurt van kinderboerderij en werd gevraagd om zijn bus te verzetten. Toen hij dat weigerde, narrig werd en ook zijn identiteitsbewijs niet wilde laten zien, sloeg de politie hem in de boeien.</p>
<p>Prinses Beatrix hielp mee in Huizen. Ze ging daar naar de opslag van het instrumentendepot, waar ze samen met onder anderen Prins Constantijn meehielp met het schoonmaken van instrumenten.</p><img src="http://feeds.feedburner.com/~r/nosnieuwskoningshuis/~4/MYhGwTVdljs" height="1" width="1" alt=""/>
