---
title: "Belgische koning op werkbezoek in Estland"
permalink: "2019-4-2-belgische_koning_op_werkbezoek_in_estland"
date: Tue, 02 Apr 2019 19:07:00 +0200
categories: 
- entertainment 
- royalty 
externe_link: "https://www.telegraaf.nl/entertainment/3384535/belgische-koning-op-werkbezoek-in-estland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c239c13e-5569-11e9-aba6-02d1dbdc35d1.jpg"
---

<p class="intro">De Belgische koning Filip heeft dinsdag in het kader van het NAVO-programma Enhanced Forward Presence een werkbezoek gebracht aan Estland. België zendt dit jaar twee detachementen met elk zo'n 250 militairen uit naar Estland.</p> <p>De Belgische koning werd in hoofdstad Tallinn ontvangen door president Kersti Kaljulaid om daarna het e-Estonia Briefing Centre te bezoeken. E-Estonia ontwikkelt met behulp van digitale technologie communicatiemethoden om de interactie tussen burgers, bedrijven en de overheid te bevorderen. Het laatste deel van het programma is een bezoek aan het Belgische militaire detachement in Tapa.</p><p>De NAVO is permanent aanwezig in de Baltische staten en Polen met vier internationale gevechtsgroepen. Het doel van het programma, zoals besloten tijdens de Warshau-top in 2016, is om de Oost-Europese NAVO-bondgenoten te beschermen. Dit als gevolg van de Russische annexatie van de Krim en de invasie van Oost-Oekraïne.</p>
