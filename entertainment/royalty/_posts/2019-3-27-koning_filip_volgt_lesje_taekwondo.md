---
title: "Koning Filip volgt lesje taekwondo"
permalink: "2019-3-27-koning_filip_volgt_lesje_taekwondo"
date: Wed, 27 Mar 2019 16:57:08 +0100
categories: 
- entertainment 
- royalty 
externe_link: "https://www.telegraaf.nl/entertainment/3357703/koning-filip-volgt-lesje-taekwondo"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0782f85c-50a9-11e9-8a46-02c309bc01c1.jpg"
---

<p class="intro">Koning Filip heeft zijn staatsbezoek aan Zuid-Korea een sportief tintje gegeven. De Belgische koning bezocht het hoofdkwartier van de taekwondo-federatie van Seoel en werd na een demonstratie zelfs op het podium uitgenodigd om wat oefeningen te doen, meldt Belga.</p> <p>Filip kreeg van veertig beoefenaars onderdelen te zien uit de van oorsprong Koreaanse sport. Vervolgens mocht de koning, ook gehuld in de traditionele sportoutfit, meedoen. Filip kreeg te zien hoe de sporters een plank met de hand door midden sloegen. De beweging die hiervoor nodig is mocht de Belg nabootsen, dit deed hij onder luid applaus. Filip kreeg voor zijn taekwondo-prestaties ook gelijk de zwarte band.</p><p>Op filmpjes die op social media zijn gedeeld, is te zien dat de koning vertelt dat zijn zoon Gabriël ook taekwondo beoefent. Volgens Filip is hij nu „erg jaloers.”</p>
