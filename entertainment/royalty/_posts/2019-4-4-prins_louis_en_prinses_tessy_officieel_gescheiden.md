---
title: "Prins Louis en prinses Tessy officieel gescheiden"
permalink: "2019-4-4-prins_louis_en_prinses_tessy_officieel_gescheiden"
date: Thu, 04 Apr 2019 23:30:00 +0200
categories: 
- entertainment 
- royalty 
externe_link: "https://www.telegraaf.nl/entertainment/3397982/prins-louis-en-prinses-tessy-officieel-gescheiden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/260cc116-5722-11e9-9187-0217670beecd.png"
---

<p class="intro">De echtscheiding tussen prins Louis van Luxemburg en prinses Tessy is eindelijk rond. Tessy behoudt haar titel tot september, daarna noemt ze zichzelf Tessy Antony-De Nassau, zo heeft ze zelf bekendgemaakt tegenover Luxemburgse media.</p> <p>„Ik ben opgelucht omdat dit de drie moeilijkste jaren van mijn leven waren”, zegt Tessy, die nu verder met haar leven wil. Ze hoopt met haar eigen werkzaamheden respect af te dwingen en niet bekend te blijven staan als de ex-vrouw van prins Louis. „Mijn zonen en ik kijken uit naar onze nieuwe toekomst. Louis en ik zijn erg hecht als het gaat om de kinderen. We blijven een geweldig team.”</p><p>In januari 2017 kondigde het Luxemburgse hof de scheiding aan, na een huwelijk van ruim tien jaar. De twee gaven elkaar eind september 2006 het jawoord. Louis, de derde zoon van groothertog Henri en groothertogin Maria Teresa, en Tessy kregen twee zonen: prins Gabriel (13) en prins Noah (11).</p>
