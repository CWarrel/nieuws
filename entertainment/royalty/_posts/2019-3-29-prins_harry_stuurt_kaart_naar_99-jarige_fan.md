---
title: "Prins Harry stuurt kaart naar 99-jarige fan"
permalink: "2019-3-29-prins_harry_stuurt_kaart_naar_99-jarige_fan"
date: Fri, 29 Mar 2019 17:19:55 +0100
categories: 
- entertainment 
- royalty 
externe_link: "https://www.telegraaf.nl/entertainment/3368677/prins-harry-stuurt-kaart-naar-99-jarige-fan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8763effe-523e-11e9-bd41-0218eaf05005.jpg"
---

<p class="intro">De Australische Daphne Dunne kreeg voor haar 99e verjaardag een wel heel speciale verjaardagskaart. Niemand minder dan de Britse prins Harry en zijn vrouw Meghan stuurden haar een persoonlijk bericht.</p> <p>Daphne, die ook wel bekendstaat als Harry’s favoriete Aussie, was te gast bij de Australische versie van de Today Show. Daar werd ze tot haar grote verbazing verrast met het bericht van de roodharige prins. „Daar zou hij toch niet aan denken”, reageerde ze blij. Een vriend van de Australische had Harry een e-mail gestuurd om hem erop te attenderen dat haar verjaardag eraan kwam.</p><p>„Mijn vrouw en ik sturen onze warmste verjaardagswensen”, schrijft de prins. „We hopen dat je een fantastisch feest hebt en bent omringd door familie en vrienden en gefeliciteerd dat je uit het ziekenhuis hebt weten te blijven. Gefeliciteerd met het bereiken van deze belangrijke en indrukwekkende mijlpaal voor je eeuwfeest volgend jaar.”</p><p>Daphne trof de prins tijdens zijn bezoek aan Sydney vorig jaar oktober voor de derde keer. Harry herkende haar gelijk en stelde Daphne zelfs voor aan Meghan. Eerder zagen ze elkaar al in 2015 en 2017 tijdens Harry’s bezoeken aan Australië. In 2015 mocht de superfan de prins kussen.</p>
