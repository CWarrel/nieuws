---
title: "Koning Filip en Mathilde naar Zuid-Korea"
permalink: "2019-3-24-koning_filip_en_mathilde_naar_zuid-korea"
date: Sun, 24 Mar 2019 17:14:43 +0100
categories: 
- entertainment 
- royalty 
externe_link: "https://www.telegraaf.nl/entertainment/3341742/koning-filip-en-mathilde-naar-zuid-korea"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ef7ecbb0-4e4f-11e9-a380-02d2fb1aa1d7.jpg"
---

<p class="intro">Koning Filip en zijn vrouw Mathilde zitten in het vliegtuig naar Zuid Korea. Het hof heeft op Instagram foto’s gedeeld van het vertrek. Het Belgisch koningspaar staat voor een vierdaags staatsbezoek aan het Aziatische land.</p> <p>Het bezoek beperkt zich tot de hoofdstad Seoel. Filip ontmoet de Zuid-Koreaanse president Moon Jae-in, Mathilde treft op haar beurt de echtgenote van de president, Kim Jung-sook en de voormalig secretaris-generaal van de Verenigde Naties Ban Ki Moon. De koning en koningin zullen tijdens hun bezoek onder meer eer bewijzen aan de Belgische soldaten die zijn gesneuveld tijdens de Koreaanse Oorlog. Ook is er aandacht voor de economische betrekkingen tussen Zuid-Korea en België.</p><p>Het koninklijk paar wordt op het bezoek vergezeld door de minister-president van Brussel Rudi Vervoort, de minister-president van het Franse gedeelte van België Rudy Demotte en de minister van Binnenlandse Zaken Pieter de Crem. Namens Vlaanderen gaat de minister van Economie Philippe Muyters mee.</p>
