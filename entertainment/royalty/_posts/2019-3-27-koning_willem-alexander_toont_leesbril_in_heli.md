---
title: "Koning Willem-Alexander toont leesbril in heli"
permalink: "2019-3-27-koning_willem-alexander_toont_leesbril_in_heli"
date: Wed, 27 Mar 2019 22:56:50 +0100
categories: 
- entertainment 
- royalty 
externe_link: "https://www.telegraaf.nl/entertainment/3358899/koning-willem-alexander-toont-leesbril-in-heli"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/45b6ebcc-50dd-11e9-87a7-0217670beecd.jpg"
---

<p class="intro">Koning Willem-Alexander (51) heeft zich woensdag na zijn werkbezoeken aan de Waddeneilanden Terschelling en Ameland laten zien met een leesbril. Willem-Alexander, die zich verplaatste per helikopter, werd bij vertrek vanaf Ameland gefotografeerd met een leesbril, terwijl hij op zijn iPad aan het lezen was.</p> <p>De koning heeft zijn iPad altijd onder handbereik en werkt tussen de bedrijven door ook zijn e-mail bij. De koning tekent zelfs wetten op zijn iPad, zo tekende hij vorig jaar in het buitenland zeventien stukken op zijn iPad. Alleen tijdens vakanties heeft hij met zijn gezin schermloze weken.</p><p>De leesbril is overigens niet gloednieuw. „Enige tijd geleden werd Willem-Alexander al met leesbril gesignaleerd. Hij werd al lezend op de achterbank op de foto gezet door iemand die in dezelfde file stond”, zegt een koningshuis-insider.</p><p>Willem-Alexander sprak op Ameland bij de Juttersvereniging over de 291 containers die begin dit jaar overboord sloegen van vrachtschip MSC Zoë. De koning sprak op Ameland verder met leden van de coöperatie die een zonnepark met 23.000 zonnepanelen op het eiland heeft laten plaatsen en hij ging naar een door boeren opgezette coöperatieve vereniging die een vakantiepark runt dat binnen tien jaar energieneutraal wil zijn.</p><p>Om zowel Terschelling als Ameland op één dag te kunnen bezoeken, reisde hij per helikopter. Dat was bij zijn moeder koningin Beatrix een favoriet vervoermiddel voor lange afstanden binnen Nederland, maar Willem-Alexander geeft normaal gesproken de voorkeur aan de auto. Die gebruikt hij als rijdend kantoor.</p>
