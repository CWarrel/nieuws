---
title: "Amal Clooney naar ministersconferentie"
permalink: "2019-4-5-amal_clooney_naar_ministersconferentie"
date: Fri, 05 Apr 2019 18:00:31 +0200
categories: 
- entertainment 
- sterren 
externe_link: "https://www.telegraaf.nl/entertainment/3402136/amal-clooney-naar-ministersconferentie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7ace777a-57be-11e9-a56a-02c309bc01c1.jpg"
---

<p class="intro">De activiste en juriste Amal Alamuddin, gehuwd met filmacteur George Clooney, is in gezelschap van de Canadese minister van Buitenlandse Zaken Chrystia Freeland op de ministersconferentie van de G7 in Bretagne verschenen. Volgens Franse media zal ze op de bijeenkomst in de badplaatsen Dinard en Saint-Malo een lans breken voor de persvrijheid.</p> <p>Amal Clooney wijst erop dat de vrije pers steeds meer in het nauw komt. Het afgelopen jaar kwamen 99 journalisten om het leven, werden er tachtig in gijzeling genomen en bijna 350 gearresteerd.</p><p>Freeland is samen met haar collega's uit Groot-Brittannië, Frankrijk, Duitsland, Japan en Italië naar Dinard gekomen om de top van de G7 eind augustus in Biarritz voor te bereiden. Opmerkelijke afwezige tijdens het tweedaagse samenzijn is de Amerikaanse collega Mike Pompeo. Washington heeft onderminister Donald Sullivan gestuurd. Dat is mogelijk een signaal van Washington om te benadrukken dat de VS onder president Donald Trump niet meer zo geïnteresseerd is in dergelijke internationale overlegorganen.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
