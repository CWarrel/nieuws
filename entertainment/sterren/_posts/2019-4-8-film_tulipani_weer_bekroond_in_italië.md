---
title: "Film Tulipani weer bekroond in Italië"
permalink: "2019-4-8-film_tulipani_weer_bekroond_in_italië"
date: Mon, 08 Apr 2019 17:51:00 +0200
categories: 
- entertainment 
- sterren 
externe_link: "https://www.telegraaf.nl/entertainment/3413224/film-tulipani-weer-bekroond-in-italie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e6544190-5a17-11e9-a704-0255c322e81b.jpg"
---

<p class="intro">De Nederlandse tragikomedie Tulipani van regisseur Mike van Diem heeft drie prijzen in de wacht gesleept op het Italiaanse eiland Sicilië.</p> <p>Op het festival van Catania, de op één na grootste stad van het eiland, werd Tulipani bekroond door de festivaljury- én de jeugdjury. Ook kreeg Van Diem een speciale prijs, maakte producent FATT Productions maandag bekend.</p><p>Tulipani gaat over de tragikomische geschiedenis van een Zeeuwse boer (Gijs Naber) die na de watersnoodramp naar Zuid-Italië fietst om daar tulpen te kweken. De film opende vorig jaar het Nederlands Filmfestival. Het scenario is van Peter van Wijk. De tragikomedie won al meerdere prijzen in het buitenland.</p><p>Ondanks het beperkte aantal zalen waar de film draaide, trok Tulipani in Nederland meer dan 75.000 bezoekers.</p>
