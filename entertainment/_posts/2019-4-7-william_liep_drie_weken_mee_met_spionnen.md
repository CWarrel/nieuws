---
title: "William liep drie weken mee met spionnen"
permalink: "2019-4-7-william_liep_drie_weken_mee_met_spionnen"
date: Sun, 07 Apr 2019 10:46:00 +0200
category: entertainment
externe_link: "https://www.telegraaf.nl/entertainment/3405894/william-liep-drie-weken-mee-met-spionnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1595e73a-5912-11e9-a1df-02d1dbdc35d1.jpg"
---

<p class="intro">Prins William heeft de afgelopen drie weken meegelopen met de Britse inlichtingen- en veiligheidsdiensten. „Tijd doorbrengen bij onze inlichtingen- en veiligheidsdiensten en meer leren over de centrale rol die zij spelen rond onze nationale veiligheid gaf me een gevoel van nederigheid”, schrijft de prins op sociale media.</p> <p>„Deze diensten worden bemand door mensen met een hele normale achtergrond, die er dagelijks keihard voor werken om ons veilig te houden”, vervolgt de prins. „Ze werken in het geheim, vaak mogen ze hun familie en vrienden niet eens vertellen over de stress waarmee zij te kampen hebben.”</p><p>De hertog van Cambridge ging eerst een week naar inlichtingendienst MI6. De dienst werkt overzees aan de veiligheid van het Verenigd Koninkrijk. Daarna ging hij een week naar MI5, de veiligheidsdienst die binnen het koninkrijk opereert. Tot slot bracht hij een week door bij GCHQ, die dienst die zich richt op informatiebeveiliging.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
