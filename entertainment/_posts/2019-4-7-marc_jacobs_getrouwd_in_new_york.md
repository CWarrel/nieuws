---
title: "Marc Jacobs getrouwd in New York"
permalink: "2019-4-7-marc_jacobs_getrouwd_in_new_york"
date: Sun, 07 Apr 2019 10:06:29 +0200
category: entertainment
externe_link: "https://www.telegraaf.nl/entertainment/3405826/marc-jacobs-getrouwd-in-new-york"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/aa7b435e-590d-11e9-8ae3-02d2fb1aa1d7.jpg"
---

<p class="intro">Marc Jacobs is zaterdag getrouwd tijdens een ceremonie in New York. De modeontwerper gaf zijn verloofde Charly DeFrancesco het jawoord ten overstaan van een selecte groep vrienden, zo melden verschillende Amerikaanse media.</p> <p>Op Instagram plaatste Jacobs een foto van een ring om zijn vinger. Op zijn pak draagt de designer een pinguïn-speld. „Pinguïns hebben één partner en maatje voor heel hun leven”, schrijft de 55-jarige ontwerper. „Een prachtig voorbeeld van trouw.”</p><p>In april 2018 werd al bekend dat Jacobs zijn vriend ten huwelijk had gevraagd. Hij ging daarvoor niet alleen op één knie, maar had zelfs dansers en danseressen ingeschakeld om bij wijze van flashmob te dansen op het nummer Kiss van Prince.</p><p>Het is niet de eerste keer dat Jacobs in het huwelijksbootje stapt: in januari 2010 trouwde hij met de Braziliaanse Lorenzo Martone.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
