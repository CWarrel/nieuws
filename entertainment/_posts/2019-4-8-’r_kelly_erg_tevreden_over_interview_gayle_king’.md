---
title: "’R. Kelly erg tevreden over interview Gayle King’"
permalink: "2019-4-8-’r_kelly_erg_tevreden_over_interview_gayle_king’"
date: Mon, 08 Apr 2019 08:53:51 +0200
category: entertainment
externe_link: "https://www.telegraaf.nl/entertainment/3409517/r-kelly-erg-tevreden-over-interview-gayle-king"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1a93859e-59cb-11e9-b2e4-0217670beecd.jpg"
---

<p class="intro">Hoewel het interview dat Gayle King had met R. Kelly de boeken in gaat als een van de meest opvallende, en zelfs vreemde, gesprekken uit haar carrière, is R. Kelly uitermate tevreden over het één-tweetje dat hij had met de talkshow-presentatrice. Zo tevreden, dat hij erover nadenkt een tweede interviewafspraak met haar te maken, aldus King tegenover Page Six.</p> <p>„Ja, ik denk dat hij open staat voor een follow-up van het interview op een later moment. Ik hoop er in elk geval wel op”, aldus Gayle. „Ik belde zijn team de dag na ons gesprek op, omdat hij nogal emotioneel werd en het interview daardoor ietwat uit de hand liep. Ik wilde even checken hoe ze daar tegenaan keken.”</p><p>Volgens Gayle was team Kelly juist blij dat de zanger zijn emoties hoog liet oplopen. „Volgens hen betekende het dat men zijn passie kon zien en zijn pijn, waardoor ze wellicht meer begrip voor hem kregen.”</p><p>R. Kelly barstte tijdens zijn gesprek met King in tranen uit en stond meerdere malen op om met drukke gebaren zijn mening kenbaar te maken. De presentatrice bleef uiterst kalm en liet zich niet van de wijs brengen door de emoties van Kelly.</p>
