---
title: "Eerste namen topcast Random Shit bekendgemaakt"
permalink: "2019-4-8-eerste_namen_topcast_random_shit_bekendgemaakt"
date: Mon, 08 Apr 2019 21:21:00 +0200
category: entertainment
externe_link: "https://www.telegraaf.nl/entertainment/3413639/eerste-namen-topcast-random-shit-bekendgemaakt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a26968ec-5a2c-11e9-b1b4-0255c322e81b.jpg"
---

<p class="intro">Naast Henry van Loon en Ruben van der Meer zijn ook Gijs Naber, Tygo Gernandt en Jelka van Houten in de nieuwe Videolandserie Random Shit te zien. Ook Theo Maassen, Michiel Romeyn, Chris Zegers, Fresku, Hans van der Togt, Horace Cohen, Tim Haars, Huub Smit, Jennifer Hoffman, Egbert-Jan Weeber, Bo Maerten, Jack Wouterse, Ton Kas, Loes Schnepper en John van den Heuvel maken hun opwachting.</p> <p>In de komedieserie Random Shit wordt Henry van Loon uitgenodigd op het hoofdkantoor van Videoland waar hij een hitserie met zichzelf in de hoofdrol moet bedenken om ‘zinkend schip’ Videoland te redden, terwijl de humorloze directeur Gerard (Ruben van der Meer) zich van kant dreigt te maken. Random Shit is vanaf 18 april alleen te zien bij Videoland.</p><p>In acht afleveringen, geregisseerd door verschillende uitgesproken Nederlandse komedieregisseurs, komen de meest grove, verrassende, lompe, grappige, uitbundige sketches en verhalen voorbij. Zo spelen Gijs Naber en Henry van Loon Noorse ridders met Jack Wouterse als koning, raakt Ton Kas samen met Horace Cohen en Michiel Romeyn verzeild op een extreem vage afterparty en zijn Henry van Loon, Tygo Gernandt en Huub Smit de drie juryleden in een absurde kookshow. Ook komt Henry’s uitgerangeerde volkszangertypetje ‘Doe Maar Dave’ voorbij, met Fresku als zijn buurman en Theo Maassen als zwager, en maakt niemand minder dan John van den Heuvel zijn acteerdebuut.</p>
