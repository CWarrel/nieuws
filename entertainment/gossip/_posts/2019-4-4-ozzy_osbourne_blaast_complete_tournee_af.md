---
title: "Ozzy Osbourne blaast complete tournee af"
permalink: "2019-4-4-ozzy_osbourne_blaast_complete_tournee_af"
date: Thu, 04 Apr 2019 18:56:37 +0200
categories: 
- entertainment 
- gossip 
externe_link: "https://www.telegraaf.nl/entertainment/3396943/ozzy-osbourne-blaast-complete-tournee-af"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a66ab912-56fa-11e9-a704-0255c322e81b.jpg"
---

<p class="intro">Ozzy Osbourne treedt dit jaar niet meer op. De zeventigjarige rocker heeft zijn complete tournee door Noord-Amerika uitgesteld na een val in zijn huis in Los Angeles. Door de val heeft hij weer last van letsel dat hij in 2003 opliep na een ongeluk met een quad. De komende periode moet Ozzy revalideren.</p> <p>Ozzy kwakkelt al langer met zijn gezondheid. Eerder dit jaar zegde hij concerten in Australië, Nieuw-Zeeland en Japan af vanwege een longontsteking als complicatie van een zware griep. Daarvoor staakte hij ook al zijn Europese tour vanwege een luchtweginfectie die ook door griep werd veroorzaakt. Eind vorig jaar blies Ozzy shows af omdat hij in het ziekenhuis lag met twee handinfecties.</p><p>„Ik kan niet geloven dat ik nog meer concerten moet verplaatsen”, zegt Ozzy in een statement, dat is gepubliceerd door Variety. „Woorden kunnen niet beschrijven hoe gefrustreerd, boos en verdrietig ik ben”, aldus de zanger, die naar eigen zeggen overeind wordt gehouden door de steun van familie, zijn band, vrienden en fans.</p>
