---
title: "Dochter Derksen waarschuwt ’Johan is er nog!’"
permalink: "2019-4-3-dochter_derksen_waarschuwt_’johan_is_er_nog!’"
date: Wed, 03 Apr 2019 21:24:53 +0200
categories: 
- entertainment 
- gossip 
externe_link: "https://www.telegraaf.nl/entertainment/3391850/dochter-derksen-waarschuwt-johan-is-er-nog"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9df6fa46-5648-11e9-aba6-02d1dbdc35d1.jpg"
---

<p class="intro">Woensdagmiddag werd bekend dat Johan Derksen in de nacht van dinsdag op woensdag van de trap is gevallen en met verschillende verwondingen in het ziekenhuis is opgenomen. Het was een flinke schok voor collega Wilfred Genee die het nieuws bekendmaakte. De dochter van Derksen probeert het allemaal wat luchtiger te houden en maakt zelfs al grapjes over het ongeval.</p> <p>„Lieve mensen. Johan ligt helemaal in de prak na zijn val van de trap. Maar laten we het positief houden”, schrijft Marieke Derksen op Twitter. „Mijn moeder viel van de trap en overleed aan de gevolgen. Johan is er nog, dus nog geen goede nachtrust voor iedereen in de voetballerij. Maar dank voor alle lieve berichten!”, grapt ze.</p><p>Derksen ligt met een hersenschudding in het ziekenhuis. Ook heeft hij zijn arm gebroken en verschillende breuken in zijn gezicht opgelopen. „Hij ligt nu te rusten en is niet aanspreekbaar. Hij is er slecht aan toe. Het belangrijkste is dat Johan er weer bovenop komt. Het was wel even schrikken. Het is enorm heftig, maar hij is er gelukkig nog”, liet Wilfred woensdagmiddag weten.</p><p>Op de hoogte blijven van al het laatste nieuws over de sterren? Schrijf je hier in voor onze nieuwsbrief.</p>
