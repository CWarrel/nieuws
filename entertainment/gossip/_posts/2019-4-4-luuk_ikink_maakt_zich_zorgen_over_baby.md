---
title: "Luuk Ikink maakt zich zorgen over baby"
permalink: "2019-4-4-luuk_ikink_maakt_zich_zorgen_over_baby"
date: Thu, 04 Apr 2019 14:36:41 +0200
categories: 
- entertainment 
- gossip 
externe_link: "https://www.telegraaf.nl/entertainment/3395226/luuk-ikink-maakt-zich-zorgen-over-baby"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/730fc992-56e4-11e9-a56a-02c309bc01c1.jpg"
---

<p class="intro">Luuk Ikink maakt zich ernstig zorgen over de gezondheid van zijn zeven maanden oude baby, die vatbaar is voor ziekten als bof, mazelen en rode hond. En dit zijn juist de inentingen die steeds meer ouders gaan weigeren.</p> <p>De BMR-inenting (bof, mazelen, rode hond), wordt aan peuters van veertien maanden gegeven en vanaf dan is een kindje dus beschermd tegen de ziektes. Maar in Soest, de woonplaats van Luuk, zijn te weinig peuters ingeënt, namelijk 91 procent. Dit aantal ligt onder de vaccinatiegraad van 95 procent die nodig is om groepsimmuniteit te waarborgen. Het RIVM luidde hier vorig jaar de noodklok over.</p><p>Steeds meer mensen laten hun kind niet inenten om religieuze motieven of omdat ze zeggen ’niet te geloven’ in vaccinatie. Dit maakt de RTL Boulevard-presentator woest. „Schandalig en levensgevaarlijk!”, noemt hij de lage dekkingsgraad in Soest. „Doe normaal en laat je kinderen inenten.” Het kabinet besloot vorig jaar om meer voorlichting te gaan geven over vaccinatie.</p><p>D66 kondigde vorig jaar al aan met een initiatiefwet te komen waarmee kinderdagverblijven niet-ingeënte kinderen mogen weigeren. De partij kon op steun van een Kamermeerderheid rekenen, maar het kabinet vond het nog te vroeg voor zo’n wet.</p>
