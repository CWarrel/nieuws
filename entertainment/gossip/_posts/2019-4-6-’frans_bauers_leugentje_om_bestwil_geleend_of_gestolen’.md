---
title: "’Frans Bauers Leugentje om bestwil geleend of gestolen’"
permalink: "2019-4-6-’frans_bauers_leugentje_om_bestwil_geleend_of_gestolen’"
date: Sat, 06 Apr 2019 23:23:07 +0200
categories: 
- entertainment 
- gossip 
externe_link: "https://www.telegraaf.nl/entertainment/3405446/frans-bauers-leugentje-om-bestwil-geleend-of-gestolen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2dad26ae-59e3-11e9-b141-0218eaf05005.jpg"
---

<p class="intro">Het liedje Leugentje om bestwil dat vrijdag verscheen als samenwerking van Frans Bauer en de zoon van Marianne Weber, Jeff Weber, lijkt verdacht veel op Meidengroep dat in 1983 uitkwam voor Kinderen voor Kinderen. Dat stelt Shownieuws, die daarom componist Hans van Hemert sprak.</p> <p>Hans van Hemert schreef Meidengroep en het liedje belandde destijds in de Top 40. Volgens hem lijkt Leugentje om bestwil van Frans Bauer inderdaad ’sprekend’ op de hit van toen. Kwaad lijkt hij zich er echter niet om te maken. „Ik ben dol op Frans Bauer. Ik vind het zo’n sympathieke vent, zo’n positieve uitstraling.” Hij weet dan ook niet hoe hij de gelijkenis tussen de twee liedjes moet interpreteren. „Je kunt het één op één meezingen. Hij heeft het geleend, ja, of gestolen, hoe je het noemen wilt.”</p><p>Of hij naar de rechter moet stappen? Dat laat hij van de publieke opinie afhangen. „Als iedereen tegen mij zegt: ’Ja, dat is gewoon een kopie’, dan moet ik er iets mee.”</p><p>in 1997 werd het populaire nummer De Regenboog van Frans Bauer door de plagiaatcommissie van Buma Stemra bestempeld als plagiaat. Componisten en tekstschrijvers Vogels en Claassen spanden de zaak aan toen ze opmerkten dat het deuntje van een demobandje kwam dat zij twee jaar daarvoor naar de platenmaatschappij van Bauer hadden gestuurd en behaalden dus hun gelijk.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
