---
title: "’BBC komt naar Nederland om brexit’"
permalink: "2019-4-3-’bbc_komt_naar_nederland_om_brexit’"
date: Wed, 03 Apr 2019 19:07:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3391024/bbc-komt-naar-nederland-om-brexit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/856edc28-5634-11e9-8be0-02d1dbdc35d1.jpg"
---

<p class="intro">De Britse publieke omroep BBC zet zijn noodplan voor de brexit in werking en verhuist een deel van zijn commerciële tak naar Nederland. Dat zeggen bronnen rond de organisatie tegen persbureau Bloomberg.</p> <p>BBC Studios heeft de uitzendlicenties voor enkele BBC-kanalen in de Europese Unie in handen. Als de BBC niets zou doen, zouden die kanalen bij een no-dealbrexit binnen de Europese Unie niet meer te zien zijn. De BBC verdient honderden miljoenen ponden in de overige EU-landen.</p><p>Een zegsman van de BBC bevestigt niet dat de omroep een deel van het bedrijf naar Nederland verhuist. Wel treft de BBC volgens hem „de noodzakelijke voorbereidingen” om zijn kanalen in de Europese Unie in de lucht te houden. Om uit te mogen zenden in de EU moeten omroepen hun hoofdkantoor of een aanzienlijk deel van hun personeel in een van de lidstaten hebben, of vanuit een van die landen de zender naar de satelliet sturen.</p>
