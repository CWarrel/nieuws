---
title: "Sheryl Crow krijgt autohulp van Elon Musk"
permalink: "2019-4-4-sheryl_crow_krijgt_autohulp_van_elon_musk"
date: Thu, 04 Apr 2019 08:06:27 +0200
categories: 
- entertainment 
- gossip 
externe_link: "https://www.telegraaf.nl/entertainment/3392814/sheryl-crow-krijgt-autohulp-van-elon-musk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c898fed2-569f-11e9-98c7-02c309bc01c1.jpg"
---

<p class="intro">Sheryl Crow strandde woensdag met autopech, maar de wegenwacht hoefde er niet aan te pas komen. Met een simpele tweet wist ze de hulp in te schakelen van de baas van haar automerk, Elon Musk.</p> <p>„Help, wie weet er wat je moet doen als het scherm van je Tesla op zwart gaat en je ’m niet kunt resetten?”, twitterde de zangeres, die door het euvel een parkeerterrein niet kon verlaten. „Terugbrengen en je geld terugvragen?”</p><p>Al snel schoot de techondernemer te hulp met advies over de schermvoorkeuren, dat blijkbaar werkte, want niet lang daarna liet Sheryl weten dat het probleem was opgelost. Elon twitterde daarop dat het euvel verholpen zou worden in een volgende softwareupdate. De zangeres zag haar kans schoon om nog wat suggesties te doen, maar de steenrijke CEO hield het op een neutraal: „Bedankt voor je feedback, dat helpt altijd om de auto’s beter te maken.”</p>
