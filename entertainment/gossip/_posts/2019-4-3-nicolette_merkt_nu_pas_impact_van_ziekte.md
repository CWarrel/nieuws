---
title: "Nicolette merkt nu pas impact van ziekte"
permalink: "2019-4-3-nicolette_merkt_nu_pas_impact_van_ziekte"
date: Wed, 03 Apr 2019 20:38:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3391268/nicolette-merkt-nu-pas-impact-van-ziekte"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b86f8ae0-563f-11e9-a141-0255c322e81b.jpg"
---

<p class="intro">Nicolette Kluijver merkt nu pas goed de impact van de periode dat ze aan longkanker leed. „Het is nu ruim twee jaar geleden. In de afgelopen twee jaar heb ik heel erg in de overlevingsstand gestaan. En nu pas begint het me echt te raken.”</p> <p>„Nu pas begin ik mij te realiseren wat er mis had kunnen gaan”, zei de presentatrice in RTL Boulevard. Als Nicolette zich nu niet lekker voelt, is ze direct bang dat er iets mis is met haar lichaam. Al bij een verkoudheid of als ze moet hoesten, schiet ze „in blinde paniek.” „Het hoort nu bij mij”, aldus Nicolette. „De angst hoort bij mij. Maar het heeft ook iets moois gebracht. Ik ben dankbaarder en ik probeer echt meer te genieten van het leven. Als ik dit niet had meegemaakt was ik waarschijnlijk veel sneller door het leven gegaan.”</p><p>Woensdag werd duidelijk dat Nicolette op 15 mei aanvoerder van het menselijk lint is tijdens de benefietactie Nederland staat op tegen kanker. Dat zal moeilijk worden, denkt Nicolette. „Het is een hele negatieve bladzijde in mijn leven en ik hoop er nu iets positief van te maken. Ik had ja gezegd, maar de dag erna had ik meteen al spijt”, aldus de presentatrice. „Het rakelt wel weer alles op. Maar ik ga er staan, vol goede moed.”</p><p>Op de hoogte blijven van al het laatste nieuws over de sterren? Schrijf je hier in voor onze nieuwsbrief.</p>
