---
title: "Jeff Bezos blijft de rijkste man op aarde na scheiding"
permalink: "2019-4-4-jeff_bezos_blijft_de_rijkste_man_op_aarde_na_scheiding"
date: Thu, 04 Apr 2019 19:46:20 +0200
categories: 
- entertainment 
- gossip 
externe_link: "https://www.telegraaf.nl/financieel/3397162/jeff-bezos-blijft-de-rijkste-man-op-aarde-na-scheiding"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fc26fd00-5701-11e9-97c7-02d2fb1aa1d7.jpg"
---

<p class="intro">De scheiding van Jeff en MacKenzie Bezos krijgt haar beslag. De ex-echtelieden zijn overeengekomen dat van het gezamenlijke 16%-belang in Amazon, Jeff driekwart mag houden. Hij krijgt bovendien het stemrecht van de aandelen van zijn ex-vrouw.</p> <p>Daarmee blijft MacKenzie Bezos voor 4% eigenaar van de webwinkel die haar ex-man heeft opgericht. MacKenzie kondigde de boedelverdeling aan op Twitter, waar ze zich kortgeleden onder de naam ’Bezos’ op heeft aangemeld.</p><p>Jeff krijgt ook het complete belang van het echtpaar in de Washington Post, en in ruimteontdekkingsbedrijf Blue Origin.</p><p>Het echtpaar Bezos kondigde in januari aan te gaan scheiden, na een huwelijk dat iets meer dan 25 jaar heeft geduurd. Hun gezamenlijke vermogen bedraagt $130 miljard. Ook na de scheiding blijft Jeff Bezos de rijkste man op aarde, aldus persbureau Bloomberg.</p>
