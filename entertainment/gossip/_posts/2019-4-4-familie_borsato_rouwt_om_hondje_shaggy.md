---
title: "Familie Borsato rouwt om hondje Shaggy"
permalink: "2019-4-4-familie_borsato_rouwt_om_hondje_shaggy"
date: Thu, 04 Apr 2019 11:39:34 +0200
categories: 
- entertainment 
- gossip 
externe_link: "https://www.telegraaf.nl/entertainment/3393904/familie-borsato-rouwt-om-hondje-shaggy"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8e65ccb8-56bd-11e9-967e-0217670beecd.jpg"
---

<p class="intro">De familie Borsato heeft afscheid moeten nemen van hun hondje Shaggy. Leontine en zoon Luca delen op Instagram beelden van de viervoeter en schrijven daarbij. „We zijn verdrietig maar ook ontzettend dankbaar dat we ruim vijftien jaar van haar hebben mogen genieten”, aldus Leontine, de echtgenote van Marco Borsato.</p> <p>Luca maakt er nog een grapje van, maar mist het hondje ook. „Al vond ik je af en toe bloedirritant als je voor m’n voeten liep, je was altijd de liefste hond die er was. Vanaf mijn vijfde in mijn leven. Wat een tijd.” Verder belooft hij goed op Bella te letten, de andere hond van het gezin.</p><p>In 2004 kozen de Borsato’s voor pup Shaggy, een Lhasa Apso. Dat is een Tibetaans monnikenhondje dat goed tegen verschillende weersomstandigheden kan en weinig blaft. „De monniken gebruikten hem bijvoorbeeld om hun voeten warm te houden, maar voor ons is het gewoon een kleine grote vriend”, schreef Marco destijds.</p>
