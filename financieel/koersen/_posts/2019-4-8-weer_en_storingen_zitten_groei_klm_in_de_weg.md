---
title: "Weer en storingen zitten groei KLM in de weg"
permalink: "2019-4-8-weer_en_storingen_zitten_groei_klm_in_de_weg"
date: Mon, 08 Apr 2019 07:52:07 +0200
categories: 
- financieel 
- koersen 
externe_link: "https://www.telegraaf.nl/financieel/3409285/weer-en-storingen-zitten-groei-klm-in-de-weg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ca831790-59c5-11e9-a704-0255c322e81b.jpg"
---

<p class="intro">KLM heeft in de maand maart minder passagiers vervoerd in vergelijking met diezelfde maand een jaar eerder.</p> <p>De maatschappij wijt de daling aan operationele verstoringen en slecht weer. Het aantal reizigerskilometers bij KLM daalde afgelopen maand met 2,4 procent ten opzichte van een jaar eerder.</p><p>Door de terugloop in maart was over het eerste kwartaal als geheel ook sprake van mindere vervoerscijfers. Dat kwam ook door capaciteitsbeperkingen op Schiphol, aldus KLM-baas Pieter Elbers.</p><p>Bij zusterbedrijf Air France was sprake van een stijging met 5,2 procent. Bijna 4,4 miljoen reizigers stapten de voorbije maand aan boord van een toestel van de Fransen. Prijsvechter Transavia noteerde weer de sterkste passagiersgroei. Bij die maatschappij steeg het aantal reizigerskilometers met 12 procent. Dat komt neer op zowat 1,2 miljoen passagiers.</p><p>Alles bij elkaar vlogen er vorige maand 8,3 miljoen mensen met toestellen van Air France-KLM. Dat was 3,4 procent meer dan in maart vorig jaar.</p>
