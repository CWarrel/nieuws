---
title: "Aandeelhouders Nissan sturen Ghosn weg"
permalink: "2019-4-8-aandeelhouders_nissan_sturen_ghosn_weg"
date: Mon, 08 Apr 2019 06:31:26 +0200
categories: 
- financieel 
- koersen 
externe_link: "https://www.telegraaf.nl/financieel/3409087/aandeelhouders-nissan-sturen-ghosn-weg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/efa8f050-59b9-11e9-9f98-0217670beecd.jpg"
---

<p class="intro">De aandeelhouders van autoconcern Nissan hebben voormalig directeur Carlos Ghosn formeel weggestuurd. Het merendeel stemde voor het verbreken van alle banden met de gevallen automagnaat.</p> <p>Daarnaast is ook Greg Kelly, een andere directeur, weggestemd. De topman van Renault, Jean-Dominique Senard is juist aangesteld bij Nissan.</p><p>Ghosn zit al langere tijd vast in Japan op verdenking van fraude, belastingontduiking en andere wanpraktijken. Hij gaf behalve aan Nissan ook leiding aan Renault en een samenwerkingsverband met Mitsubishi. Door de affaire kwam de alliantie tussen de drie automakers onder druk te staan. Zowel Nissan als Renault namen eerder al afscheid van de topman.</p><p>Begin maart kwam Ghosn op borgtocht vrij, maar onlangs werd hij weer opgepakt na nieuwe aanklachten tegen hem. Volgens Ghosn heeft die nieuwe aanhouding te maken met zijn aankondiging van een persconferentie, waarin hij een boekje open wilde doen over de verdenkingen tegen hem.</p>
