---
title: "’Ook april wordt mooie beursmaand’"
permalink: "2019-4-8-’ook_april_wordt_mooie_beursmaand’"
date: Mon, 08 Apr 2019 13:43:08 +0200
categories: 
- financieel 
- koersen 
externe_link: "https://www.telegraaf.nl/financieel/3411440/ook-april-wordt-mooie-beursmaand"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/aeab7d54-59f3-11e9-aba6-02d1dbdc35d1.jpg"
---

<p class="intro">Na het al prachtige eerste kwartaal zal de AEX ook april hoger afsluiten. Dit is de verwachting van een kleine meerderheid van de bezoekers van DFT die aan de online peiling deelnamen.</p> <p>Heel verrassend is de uitslag niet, gelet op de sterke start van april. De Amsterdamse beursgraadmeter heeft reeds 2,5% gewonnen.</p><p>Van de ongeveer 5500 deelnemers aan de peiling voorziet 30% een plus van 1 tot 3% en 21% een vooruitgang van meer dan 3%.</p><p>17% denkt dat de AEX deze maand per saldo nauwelijks van zijn plek komt. Dat betekent dat bijna een derde een terugval voorziet. Opmerkelijk is dat de meeste van hen op een stevige neergang van meer dan 3% rekent tot onder 532,5 punten.</p>
