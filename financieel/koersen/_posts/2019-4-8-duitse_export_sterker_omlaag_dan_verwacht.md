---
title: "Duitse export sterker omlaag dan verwacht"
permalink: "2019-4-8-duitse_export_sterker_omlaag_dan_verwacht"
date: Mon, 08 Apr 2019 08:10:14 +0200
categories: 
- financieel 
- koersen 
externe_link: "https://www.telegraaf.nl/financieel/3409349/duitse-export-sterker-omlaag-dan-verwacht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b33eb2f6-59ca-11e9-8a18-0217670beecd.jpg"
---

<p class="intro">De export van Duitsland is in februari sterker gedaald dan door economen was verwacht. Volgens het Duitse federale statistiekbureau zakte de export met 1,3 procent in vergelijking met een maand eerder. Dat is de sterkste exportdaling op maandbasis in een jaar.</p> <p>Economen rekenden in doorsnee op een krimp van de export van de grootste economie van Europa met 0,5 procent. In januari bleef de uitvoer van Duitsland nog onveranderd. De Duitse import nam in februari met 1,6 procent af. Hier werd door kenners ook een min van 1,6 procent voorspeld, na een stijging met 1,5 procent in januari.</p><p>De laatste tijd komen er meer tegenvallende economische cijfers uit Duitsland, dat te kampen heeft met tegenwind van de afzwakkende wereldeconomie, handelsspanningen, productieverstoringen in de auto-industrie en onzekerheid door de brexit.</p><p>ING-econoom Carsten Brzeski spreekt dan ook van een nieuwe teleurstelling voor de Duitse economie. Wel ziet hij verschillende lichtpuntjes gloren voor de Duitse handel, zoals minder negatieve wisselkoerseffecten, signalen over een aantrekkende wereldhandel en een mogelijk handelsakkoord tussen de Verenigde Staten en China.</p>
