---
title: "Boeing en GE omlaag op Wall Street"
permalink: "2019-4-8-boeing_en_ge_omlaag_op_wall_street"
date: Mon, 08 Apr 2019 19:36:53 +0200
categories: 
- financieel 
- koersen 
externe_link: "https://www.telegraaf.nl/financieel/3413646/boeing-en-ge-omlaag-op-wall-street"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3b876450-5a25-11e9-9b5b-02c309bc01c1.jpg"
---

<p class="intro">De aandelenbeurzen in New York stonden maandag halverwege de handel in de min. Na een einde aan de onderhandelingsronde in Washington tussen China en de Verenigde Staten was de aandacht vooral gericht op het begin van het kwartaalcijferseizoen op Wall Street later deze week. Boeing kreeg daarnaast weer een flinke tik, evenals General Electric (GE).</p> <p>De Dow-Jonesindex stond omstreeks 19.30 uur (Nederlandse tijd) 0,5 procent lager op 26.302 punten. De breder samengestelde S&amp;P 500 zakte 0,1 procent tot 2889 punten. Technologiebeurs Nasdaq verloor een fractie tot 7936 punten.</p><p>Aan het handelsfront vorderen de onderhandelingen tussen China en de VS over een deal gestaag, maar een akkoord is er na afloop van gesprekken in Washington nog niet. Volgens het Chinese persbureau Xinhua zijn er nog een aantal struikelpunten waarover onderhandeld moet worden bij volgende bijeenkomsten, maar zit er nog altijd schot in de zaak.</p><p>Boete</p><p>Dow-zwaargewicht Boeing zakte 4,8 procent. De vliegtuigbouwer maakte vrijdag nabeurs bekend dat het productietempo van het 737 MAX-toestel wordt teruggeschroefd zolang die wereldwijd aan de grond staan. Daarnaast zou een Chinese leasemaatschappij een grote order voor de 737 MAX opschorten en kreeg Boeing ook nog een afwaardering aan zijn broek van Bank of America Merrill Lynch.</p><p>Industrieconcern GE moest ook een adviesverlaging slikken en zakte 7,2 procent. Ook was er nieuws dat GE een boete krijgt van 52 miljoen euro van de Europese Commissie omdat het bedrijf onjuiste informatie gaf bij de overname van de Deense wiekenbouwer LM Wind Power.</p><p>Deal</p><p>Tesla zakte 1,1 procent na bekendmaking van een deal met Fiat Chrysler en de teleurstellende cijfers van vorige week. De Italiaans-Amerikaanse autobouwer gaat de CO2-uitstoot van eigen auto's en de schonere elektrische auto's van Tesla gezamenlijk opgeven aan de Europese Unie, zodat het bedrijf schoner voor de dag komt. Dat foefje kost Fiat Chrysler naar verluidt een half miljard euro.</p><p>De olieprijzen stegen naar het hoogste niveau van dit jaar. Dat komt onder meer door het oplopende geweld in het olierijke LibiÃ«. De prijzen worden ook gestuwd door de productiebeperkingen van de OPEC en de problemen in Venezuela. Een vat Amerikaanse olie kostte 1,8 procent meer op 64,23 dollar. Brentolie steeg 1 procent in prijs tot 71,02 dollar per vat.</p><p>De euro was 1,1256 dollar waard, tegen 1,1262 dollar eerder op de dag bij het sluiten van de Europese beurzen.</p>
