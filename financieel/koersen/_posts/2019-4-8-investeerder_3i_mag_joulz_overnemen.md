---
title: "Investeerder 3i mag Joulz overnemen"
permalink: "2019-4-8-investeerder_3i_mag_joulz_overnemen"
date: Mon, 08 Apr 2019 16:31:58 +0200
categories: 
- financieel 
- koersen 
externe_link: "https://www.telegraaf.nl/financieel/3412804/investeerder-3i-mag-joulz-overnemen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3f03e618-5a0b-11e9-9533-0255c322e81b.jpg"
---

<p class="intro">De Autoriteit Consument en Markt (ACM) ziet geen graten in de verkoop door energiebedrijf Stedin van onderdeel Joulz. De Britse investeringsmaatschappij 3i Group betaalt 310,4 miljoen euro voor alle aandelen Joulz.</p> <p>Volgens de toezichthouder heeft de overname geen nadelige gevolgen voor de concurrentiepositie van andere partijen op de energiemarkt. De betrokkenen lieten eerder weten van plan te zijn de deal in het tweede kwartaal van dit jaar af te ronden.</p><p>Joulz houdt zich onder meer bezig met energie-infrastructuur. De nieuwe eigenaar ziet voor Joulz ,,genoeg potentie" voor verdere groei op de Nederlandse markt. Daarbij wordt in het bijzonder gewezen op de versnelde energietransitie in Nederland en het toenemende gebruik van duurzame energie.</p>
