---
title: "Oproepkrachten minder tevreden over hun werk"
permalink: "2019-4-8-oproepkrachten_minder_tevreden_over_hun_werk"
date: Mon, 08 Apr 2019 07:44:49 +0200
categories: 
- financieel 
- koersen 
externe_link: "https://www.telegraaf.nl/financieel/3409264/oproepkrachten-minder-tevreden-over-hun-werk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6caeead0-59c1-11e9-8be0-02d1dbdc35d1.jpg"
---

<p class="intro">Een op de tien oproep- en invalkrachten heeft moeite financieel het hoofd boven water te houden. In het algemeen werken ze meestal onder minder gunstige omstandigheden dan werknemers met een vast dienstverband. Het aantal oproep- en invalkrachten dat tevreden is over hun werk, neemt dan ook af, meldt onderzoeksinstituut TNO.</p> <p>Gaf in 2007 nog 45 procent aan dat ze hun eigen werktempo konden bepalen, tien jaar later was dat nog maar 32 procent. Een op de drie (32 procent) oproep- en invalkrachten vindt dat te hard of te snel moet worden gewerkt, in 2007 was dit nog 21 procent.</p><p>Eén op de vijf (20 procent) heeft meerdere banen en in ruim de helft van de gevallen is dat om financiële redenen. Het gemiddelde onder werkende Nederlanders is 4 procent.</p><p>Nederland telt volgens TNO steeds meer flexwerkers, waaronder ook steeds meer mensen met een oproep- of invalcontract. In de periode 2005 tot en met 2017 is hun aandeel toegenomen van 4 procent (292.000 werknemers) naar 8 procent (546.000) van de werknemers in Nederland.</p>
