---
title: "Havenmedewerkers leggen zaterdag werk neer"
permalink: "2019-4-6-havenmedewerkers_leggen_zaterdag_werk_neer"
date: Sat, 06 Apr 2019 12:23:03 +0200
categories: 
- financieel 
- koersen 
externe_link: "https://www.telegraaf.nl/financieel/3404369/havenmedewerkers-leggen-zaterdag-werk-neer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3c011cee-5856-11e9-9e69-0218eaf05005.jpg"
---

<p class="intro">De medewerkers van sleepbedrijf Svitzer Euromed leggen zaterdagmiddag vanaf 14.00 hun werk neer op de locatie in Amsterdam. Ze willen worden betaald voor alle uren die ze werken. Door de staking kunnen er vertragingen ontstaan in met name de haven van Amsterdam.</p> <p>Svitzer verzorgt sleepwerkzaamheden in de havens van Rotterdam en Amsterdam. Het bedrijf, een dochteronderneming van de Deense multinational Maersk, liet vrijdag een ultimatum van vakbonden FNV Havens en Nautilus International verlopen.</p><p>Volgens de vakbond werken de medewerkers van Svitzer veel meer uren dan zij betaald krijgen. Het bedrijf verkeerde eind 2013 in financiële nood. Medewerkers zouden sindsdien onbetaald gemiddeld 8,5 uur per week extra werken.</p><p>Kloof</p><p>Het bedrijf is inmiddels financieel gezond, maar de werknemers werken nog steeds meer uren dan zij betaald krijgen. Dat gat moet worden gedicht, vinden de vakbonden, en wel met terugwerkende kracht vanaf 1 januari 2019.</p><p>„Svitzer staat er economisch goed voor, dus er is geen enkele reden om de crisismaatregel te handhaven”, zegt Asmae Hajjari van FNV Havens. Het bedrijf heeft 63 medewerkers.</p><p>Door de acties van de Svitzer-werknemers gaan er mogelijk vertragingen ontstaan, vooral in Amsterdam. „Schepen zullen hierdoor met vertraging worden geladen en gelost”, zegt Jos Hilberding van Nautilus International.</p>
