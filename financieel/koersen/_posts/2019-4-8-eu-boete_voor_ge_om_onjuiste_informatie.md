---
title: "EU-boete voor GE om onjuiste informatie"
permalink: "2019-4-8-eu-boete_voor_ge_om_onjuiste_informatie"
date: Mon, 08 Apr 2019 11:54:17 +0200
categories: 
- financieel 
- koersen 
externe_link: "https://www.telegraaf.nl/financieel/3410539/eu-boete-voor-ge-om-onjuiste-informatie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b0b9e374-59e4-11e9-8851-02d2fb1aa1d7.jpg"
---

<p class="intro">De Europese Commissie legt het Amerikaanse industrieconcern General Electric (GE) een boete op van 52 miljoen euro omdat onjuiste informatie werd verstrekt rond de overname van de Deense wiekenbouwer LM Wind Power.</p> <p>De deal ter waarde van 1,5 miljard euro werd in het najaar van 2016 aangekondigd. GE bleek bij de aanvraag voor goedkeuring vanuit Brussel niet de juiste informatie te hebben verstrekt over de eigen windmolencapaciteiten. GE kwam vervolgens met de volledige informatie op de proppen waarna in maart 2017 de commissie instemde met de transactie.</p><p>Eurocommissaris Margrethe Vestager (mededinging) verklaarde dat juiste informatie noodzakelijk is voor de commissie om goede concurrentiebeslissingen te kunnen nemen. ,,De vandaag opgelegde boete aan GE is bewijs dat de commissie overtredingen van de plicht van bedrijven om ons van juiste informatie te voorzien zeer serieus neemt.''</p>
