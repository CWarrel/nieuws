---
title: "Stakingen raken productie Shell"
permalink: "2019-4-8-stakingen_raken_productie_shell"
date: Mon, 08 Apr 2019 12:59:09 +0200
category: financieel
externe_link: "https://www.telegraaf.nl/financieel/3411021/stakingen-raken-productie-shell"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7e76057e-59ed-11e9-95d7-02d2fb1aa1d7.jpg"
---

<p class="intro">De werkonderbrekingen bij Shell-locaties in Moerdijk en Pernis hebben duidelijk impact op de productie van het bedrijf. Dat bevestigde een woordvoerder van de olie- en gasreus. Vakbonden reppen over het met twee derde terugbrengen van de productie in Pernis en minimale inzet in Moerdijk. Shell benadrukt dat het geen percentages over de impact naar buiten heeft gebracht.</p> <p>Vakbonden en Shell kunnen het niet eens worden over een nieuwe cao. De bonden willen een structurele loonsverhoging van 5 procent per jaar en vermindering van werkdruk. Shell bood dit jaar 2,5 procent meer salaris en 2 procent erbij in 2020. In beide jaren wil het olie- en gasbedrijf ook nog gemiddeld 1,5 procent extra loon geven, afhankelijk van de prestaties van de werknemer en in welke schaal die zit.</p><p>Volgens de vakbonden betekent het nu naar minimale bezetting terugschroeven van de productie dat de locaties in Pernis voor 65 procent komt stil te liggen. In Moerdijk wordt de locatie met minimale inzet juist draaiende gehouden. Shell had die locatie volgens de stakers juist stil willen leggen voor groot onderhoud.</p>
