---
title: "Euronext krijgt positief advies rond Oslo Børs"
permalink: "2019-4-8-euronext_krijgt_positief_advies_rond_oslo_børs"
date: Mon, 08 Apr 2019 07:56:44 +0200
category: financieel
externe_link: "https://www.telegraaf.nl/financieel/3409288/euronext-krijgt-positief-advies-rond-oslo-bors"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f674aeb2-59c6-11e9-87a7-0217670beecd.jpg"
---

<p class="intro">Beursexploitant Euronext heeft een positieve aanbeveling gekregen van de Noorse financiële toezichthouder inzake een overname van Oslo Børs. Waakhond Finanstilsynet laat het ministerie van Financiën weten dat Euronext zou moeten worden goedgekeurd als een geschikte eigenaar van de Noorse beursuitbater.</p> <p>Euronext verwelkomt het advies en wacht nu op de laatste goedkeuring van het ministerie, een belangrijke stap om de transactie te voltooien. Het Noorse ministerie van Financiën laat weten dat het op 14 mei een beslissing wil hebben genomen, maar dat uitstel daarvan ook nog tot de mogelijkheden behoort.</p><p>Het bedrijf rekent er nog steeds op dat de afronding aan het eind van het tweede kwartaal zal plaatsvinden.</p><p>Euronext is al een tijdje in een overnamestrijd verwikkeld met het Amerikaanse Nasdaq. Euronext weet zich met zijn overnamebod verzekerd van steun van meer dan de helft van de aandeelhouders van Oslo Børs. Nasdaq op zijn beurt moet het volgens de laatste berichten nog doen met toezeggingen van circa een derde van de investeerders, maar heeft ook de steun van het bestuur van Oslo Børs. Zowel Euronext als Nasdaq biedt ongeveer 705 miljoen euro op Oslo Børs.</p>
