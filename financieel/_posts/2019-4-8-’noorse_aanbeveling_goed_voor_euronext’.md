---
title: "’Noorse aanbeveling goed voor Euronext’"
permalink: "2019-4-8-’noorse_aanbeveling_goed_voor_euronext’"
date: Mon, 08 Apr 2019 09:50:16 +0200
category: financieel
externe_link: "https://www.telegraaf.nl/financieel/3409715/noorse-aanbeveling-goed-voor-euronext"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/57446078-59d3-11e9-a1df-02d1dbdc35d1.jpg"
---

<p class="intro">Dat de Noorse toezichthouder FSA beursuitbater Euronext een goede eigenaar vindt voor Oslo Børs is een welkome boodschap voor het in Amsterdam genoteerde bedrijf. Analisten van ING benadrukken dat een eventuele overname van Oslo Børs zonder verdere restricties mogelijk is.</p> <p>Euronext is al langer in een overnamestrijd verwikkeld met Nasdaq. Ook dat Amerikaanse bedrijf kreeg een positief oordeel van de FSA. Het is aan het Noorse ministerie van Financiën om uiteindelijk goedkeuring te verlenen.</p><p>Volgens ING is het nu nog moeilijk om te zeggen wie uiteindelijk aan het langste eind zal trekken. Maar dat Euronext groen licht heeft gekregen van de FSA is duidelijk een positief signaal.</p><p>ING handhaafde zijn advies buy met een koersdoel van 65 euro. Het aandeel Euronext stond maandag omstreeks 09.40 uur 1,3 procent hoger op 57,40 euro.</p>
