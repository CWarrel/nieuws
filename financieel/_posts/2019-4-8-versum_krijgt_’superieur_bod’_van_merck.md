---
title: "Versum krijgt ’superieur bod’ van Merck"
permalink: "2019-4-8-versum_krijgt_’superieur_bod’_van_merck"
date: Mon, 08 Apr 2019 13:08:09 +0200
category: financieel
externe_link: "https://www.telegraaf.nl/financieel/3411079/versum-krijgt-superieur-bod-van-merck"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e2d87a80-59f0-11e9-b7ab-02d1dbdc35d1.jpg"
---

<p class="intro">De Amerikaanse materialenleverancier voor de chip- en displaysector Versum Materials heeft een „superieur” overnamevoorstel ontvangen van het Duitse Merck, en dat geaccepteerd. Daarmee lijkt een samengaan van Versum met branchegenoot Entegris niet door te gaan.</p> <p>Merck liet weten 53 dollar per aandeel te bieden op Versum, waarmee de totale ondernemingswaarde uitkomt op 5,8 miljard dollar. Eerder bood Merck nog 48 dollar per aandeel. Het bestuur van Versum gaat nu het gesprek aan met Merck om naar een definitief bod toe te werken.</p><p>Versum wees tot nu toe de avances van Merck af, maar ging wel het gesprek aan na een vijandige poging. Als de deal met Entegris definitief spaak loopt, kost dat Versum 140 miljoen dollar. Wel werd de deur voor Entegris nog op een kier gehouden, door de melding dat het bedrijf voor 11 april een nieuw voorstel kan doen.</p>
