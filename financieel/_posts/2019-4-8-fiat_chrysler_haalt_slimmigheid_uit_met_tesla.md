---
title: "Fiat Chrysler haalt slimmigheid uit met Tesla"
permalink: "2019-4-8-fiat_chrysler_haalt_slimmigheid_uit_met_tesla"
date: Mon, 08 Apr 2019 11:29:03 +0200
category: financieel
externe_link: "https://www.telegraaf.nl/financieel/3410291/fiat-chrysler-haalt-slimmigheid-uit-met-tesla"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e9ca5c6a-59e0-11e9-81e8-02c309bc01c1.jpg"
---

<p class="intro">Fiat Chrysler heeft een samenwerkingsdeal gesloten met Tesla ter verlaging van zijn CO2-uitstoot. De Italiaans-Amerikaanse autobouwer gaat de uitstoot van eigen auto's en de schonere elektrische auto's van Tesla gezamenlijk opgeven aan de Europese Unie. Dat foefje kost Fiat Chrysler naar verluidt een half miljard euro.</p> <p>Vanaf volgend jaar worden nieuwe strengere uitstootregels van kracht in de EU. Als Fiat Chrysler niet aan de regels voldoet, krijgt het bedrijf mogelijk een boete tot 2 miljard euro, aldus een analist van zakenbank Jefferies. Volgens het autoconcern is de samenwerking met Tesla de goedkoopste manier om aan de gestelde eisen te voldoen. De EU stuurt op de totale uitstoot onder autobouwers en geeft fabrikanten daarom de mogelijkheid om samen te werken.</p><p>Volgens een eerder rapport van zakenbank UBS zou Fiat Chrysler de enige automaker in Europa zijn die op een boete kon rekenen door de invoer van strengere uitstootregels. De autofabrikant zou te weinig elektrische auto's in de pijplijn hebben.</p>
