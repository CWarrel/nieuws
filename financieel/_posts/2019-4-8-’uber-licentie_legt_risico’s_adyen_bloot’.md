---
title: "’Uber-licentie legt risico’s Adyen bloot’"
permalink: "2019-4-8-’uber-licentie_legt_risico’s_adyen_bloot’"
date: Mon, 08 Apr 2019 09:12:25 +0200
category: financieel
externe_link: "https://www.telegraaf.nl/financieel/3409600/uber-licentie-legt-risico-s-adyen-bloot"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/61a4cbec-59cf-11e9-b472-02d1dbdc35d1.jpg"
---

<p class="intro">Betaalbedrijf Adyen kampt met de nodige onzekerheden. Dat techbedrijf Uber van De Nederlandsche Bank (DNB) een eigen een betaallicentie heeft gekregen, legt de risico’s waar Adyen mee kampt duidelijk bloot, aldus kenners van KBC Securities. Dit kan de koers van het aandeel op de middellange termijn beïnvloeden.</p> <p>KBC benadrukt dat Uber momenteel naar verluidt één van de grotere klanten van Adyen is. Het betaalbedrijf geeft doorgaans geen informatie over individuele klanten, en om die reden valt dit niet met zekerheid te zeggen. Maar het signaal dat Uber met eigen betaaloplossingen mag komen, is een duidelijk teken aan de wand, menen de kenners. De huidige waardering van het aandeel houdt daar volgens hen te weinig rekening mee.</p><p>KBC handhaafde zijn reduce-advies met een koersdoel van 605 euro. Het aandeel Adyen noteerde maandag kort na de openingsbel 0,4 procent lager op 717,40 euro.</p>
