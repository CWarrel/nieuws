---
title: "’SBM Offshore heeft tot vier keer markt misleid’"
permalink: "2019-4-8-’sbm_offshore_heeft_tot_vier_keer_markt_misleid’"
date: Mon, 08 Apr 2019 06:39:16 +0200
category: financieel
externe_link: "https://www.telegraaf.nl/financieel/3409094/sbm-offshore-heeft-tot-vier-keer-markt-misleid"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b923e458-59bf-11e9-8ae3-02d2fb1aa1d7.jpg"
---

<p class="intro">SBM Offshore heeft tot vier keer toe de markt niet geïnformeerd over omkooppraktijken in Brazilië.</p> <p>Dat stelt de Autoriteit Financiele Markten (AFM) in een toelichting van 75 pagina’s op een boete die de toezichthouder onlangs gaf aan SBM, meldt Het Financieele Dagblad. Het bedrijf ging tegen die boete in beroep.</p><p>Het boetebesluit laat zien hoe SBM omging met de afhandeling van de fraude. Voor de omkoping van tussenpersonen in Brazilië heeft het bedrijf, dat drijvende olieplatforms levert, de afgelopen jaren honderden miljoenen aan boetes gekregen. Volgens de krant kan de relatief verwaarloosbare boete, van 2 miljoen euro, een opmaat zijn tot claims van beleggers die zich misleid voelen.</p><p>Beursgenoteerde bedrijven moeten koersgevoelige informatie onverwijld melden. En dat heeft SBM nagelaten, concludeert de AFM.</p>
