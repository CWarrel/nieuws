---
title: "Online winkelomzet flink hoger in 2018"
permalink: "2019-2-15-online_winkelomzet_flink_hoger_in_2018"
date: Fri, 15 Feb 2019 07:01:19 +0100
categories: 
- financieel 
- ondernemen 
externe_link: "https://www.telegraaf.nl/financieel/3158320/online-winkelomzet-flink-hoger-in-2018"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/71520144-3121-11e9-9c56-7b2072086f37.jpg"
---

<p class="intro">De toekomst van winkelen ligt online. Dat blijkt vanochtend andermaal uit cijfers van het Centraal Bureau voor de Statistiek.</p> <p>Webwinkels hebben afgelopen jaar ruim 13% meer omgezet, de online omzet van ’stenen’ winkels liep zelfs op met 26%. De omzetstijging van de detailhandel als geheel bleef steken op 3,3%.</p><p>De tekst gaat verder onder de grafiek.</p><p>Dat is de op één na hoogste omzetgroei na 2006, maar lager dan in 2017. Toen was de omzetgroei nog 4,2 procent.</p><p>Gestage groei</p><p>Afgelopen jaar dikten de opbrengsten van de non-foodsector met 1,7 procent aan. Winkels in doe-het-zelfartikelen, keukens en vloeren, de winkels in meubels en huishoudartikelen en de drogisterijen realiseerden de grootste omzetstijging. En ook in kledingwinkels werd meer verkocht. De winkels in onder meer consumentenelektronica en schoenen en lederwaren boekten een omzetverlies.</p><p>Na de piek in 2008 bereikte de omzet van de detailhandel een dieptepunt in 2013. Daarna was volgens het statistiekbureau sprake van gestage groei. Vorig jaar was de omzet van de non-foodwinkels nog wel 13 procent lager dan voor de crisis. De omzet van winkels in voedings- en genotmiddelen lag daarentegen ruim 18 procent hoger dan voor de crisis.</p><p>De winkels in voedings- en genotmiddelen zetten 3,2 procent meer om. Terwijl bij speciaalzaken de opbrengsten een fractie krompen, steeg de omzet bij supermarkten met bijna 4 procent. De detailhandelsomzet groeide overigens in december met 2,3 procent, aldus het CBS.</p>
