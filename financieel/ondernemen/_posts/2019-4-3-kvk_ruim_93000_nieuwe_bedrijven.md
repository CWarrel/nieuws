---
title: "KvK ruim 93.000 nieuwe bedrijven"
permalink: "2019-4-3-kvk_ruim_93000_nieuwe_bedrijven"
date: Wed, 03 Apr 2019 10:23:40 +0200
categories: 
- financieel 
- ondernemen 
externe_link: "https://www.telegraaf.nl/financieel/3386866/kv-k-ruim-93-000-nieuwe-bedrijven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c97e3616-55e9-11e9-b9c2-02d1dbdc35d1.jpg"
---

<p class="intro">In het eerste kwartaal van 2019 registreerde de KvK (Kamer van Koophandel) 11% meer starters, 12% minder stoppers en 2% minder faillietverklaringen dan in het eerste kwartaal van 2018. In totaal bedraagt het aantal ondernemingen op 1 april van dit jaar ruim 1,9 miljoen.</p> <p>Dat zijn er 5% meer dan een jaar geleden toen de teller op ruim 1,8 miljoen stond. In totaal kwamen er sinds 1 april vorig jaar 93.486 ondernemingen bij. Dit staat in de KvK Bedrijvendynamiek over het eerste kwartaal van 2019.</p><p> </p><p>De groei van het aantal starters in het eerste kwartaal komt vooral door startende fulltime en parttime zzp’ers. Het aantal mkb’ers groeide met 1.751 tot in totaal 443.349 ondernemingen.</p><p>De sterkste relatieve groei van het aantal ondernemingen in het eerste kwartaal vindt plaats in de sectoren Energie, Water en Milieu (+10%), Bouw en Logistiek (beide +8%), en Gezondheid (+7%). De sectoren Financiële instellingen en Land- en tuinbouw laten anders dan alle andere sectoren geen groei in aantallen ondernemingen zien.</p>
