---
title: "KvK stopt verkoop adresgegevens"
permalink: "2019-3-12-kvk_stopt_verkoop_adresgegevens"
date: Tue, 12 Mar 2019 11:48:14 +0100
categories: 
- financieel 
- ondernemen 
externe_link: "https://www.telegraaf.nl/financieel/3278130/kv-k-stopt-verkoop-adresgegevens"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7da1fb16-44b8-11e9-b2fb-fbd685e38f64.jpg"
---

<p class="intro">De Kamer van Koophandel stopt met het doorverkopen van bestanden met namen en adressen van zzp’ers en bestuurders. De KvK laat weten te stoppen met het zogeheten product ’Adressenbestand Online’. Volgens de Autoriteit Persoonsgegevens is de verkoop van die adressenbestanden in strijd met privacyregels.</p> <p>De KvK blijft de adressen nog tot en met juni verkopen maar zegt te begrijpen dat een grote groep zzp’ers dagelijks veel last heeft van agressieve telefonische verkoop en vindt dat zzp’ers inderdaad betere bescherming nodig hebben.</p><p>„De KvK levert nu informatieproducten met daarin persoonsgegevens aan iedereen die daarom vraagt”, aldus de AP. Dat doet de KvK omdat de huidige Handelsregisterwet niet de mogelijkheid geeft informatieproducten te weigeren aan afnemers die de producten feitelijk alleen gebruiken voor hun eigen commerciële belang. Daarom wil de autoriteit een wijziging van die wet zodat niet iedereen alle gegevens zo maar kan krijgen.</p>
