---
title: "Dirk valt Albert Heijn aan"
permalink: "2019-2-23-dirk_valt_albert_heijn_aan"
date: Sat, 23 Feb 2019 10:13:43 +0100
categories: 
- financieel 
- ondernemen 
externe_link: "https://www.telegraaf.nl/financieel/3196289/dirk-valt-albert-heijn-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0059ebd0-374f-11e9-adb9-f967f763e9c6.jpg"
---

<p class="intro">Supermarktketen Dirk van den Broek heeft zaterdag de aanval geopend op aartsrivaal Albert Heijn. In paginagrote advertenties stelt Dirk het jammer te vinden dat de concurrent uit Zaandam is gestopt met het verkopen van producten onder de naam ’Goedkoopjes’.</p> <p>Volgens Dirk is er echter een oplossing voor de klanten van Albert Heijn. „Dirk is door de Consumentenbond uitgeroepen tot goedkoopste supermarkt voor de dagelijkse boodschappen. Als klanten bij jullie dus op zoek zijn naar Goedkoopjes, hoeven jullie ze niet teleur te stellen. Jullie kunnen ze gewoon doorverwijzen naar Dirk! Wij barsten namelijk van de goedkoopjes.”</p><p>AH blijft op kleintjes letten</p><p>Albert Heijn stelt in een reactie echter gewoon op de kleintjes te blijven letten. De naam ’Goedkoopjes’ maakt in de winkels van de Zaanse grootgrutter plaats voor ’Prijsfavoriet’. Onder dit label worden producten verkocht tegen een vaste lage prijs. Daarnaast doet Albert Heijn aanbiedingen onder de bonus-kreet.</p>
