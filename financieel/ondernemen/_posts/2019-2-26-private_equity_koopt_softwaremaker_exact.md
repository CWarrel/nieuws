---
title: "Private equity koopt softwaremaker Exact"
permalink: "2019-2-26-private_equity_koopt_softwaremaker_exact"
date: Tue, 26 Feb 2019 12:55:37 +0100
categories: 
- financieel 
- ondernemen 
externe_link: "https://www.telegraaf.nl/financieel/3209055/private-equity-koopt-softwaremaker-exact"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fcec6266-3b40-11e9-9da3-dda74fd07550.jpg"
---

<p class="intro">Het Delftse Exact, maker van boekhoudsoftware, wordt gekocht door KKR. Het private equityfonds koopt de aandelen van een investeringsfonds deels in handen van investeerder Apax.</p> <p>Dat maken de bedrijven dinsdag bekend.</p><p>Over het overnamebedrag maken de partijen niets bekend, zo stellen zij in een persbericht.</p><p>Het bedrijf zegt na de overeenstemming in overleg te treden met de werknemersvertegenwoordigers, er zijn 1400 mensen in dienst bij Exact.</p><p>’Onafhanklijk en Nederlands blijven’</p><p>Exact zette na de overname door investeringsfonds Apax in 2015 aanvankelijk in op een internationale expansiestrategie, maar kwam daar anderhalf jaar geleden op terug. Onder de eind 2017 aangetreden topman Phil Robinson richt Exact zich met name op de Benelux, om daar de ’nationale kampioen’ te worden op het gebied van bedrijfssoftware. „Daar is nog veel groei te realiseren”, zegt hij.</p><p>Exact werd de laatste maanden met name genoemd als interessante overname kandidaat door het Noorse Visma dat sinds eind 2017 diverse Nederlandse it-dienstverleners aan zijn zegekar heeft gebonden. „Maar zij kunnen ons van hun lijstje schrappen”, zegt Robinson.</p><p>Dat een financiële partij nu Exact overneemt, verzekert volgens Robinson de onafhankelijke status van Exact. „Wij zijn erop gebrand om onafhankelijk te blijven, als bedrijf dat in Nederland is geboren en getogen en de Nederlandse klant beter begrijpt dan wie dan ook”, aldus de Engelsman.</p><p>Groot onder klein mkb</p><p>De softwaremaker, met zijn iconische kleurrijke koeien in de tuin langs de A4, werd in 1984 opgericht. Zijn softwarepakketten, deels op abonnementsbasis en via de cloud toegankelijk, worden gebruikt door 6700 accountants in Nederland.</p><p>Ruim 400.000 kleine en 18.500 middelgrote bedrijven werken met zijn software voor hun boekhouding, stelt Exact.</p><p>Het bedrijf, dat ook software voor logistiek, klantenbeheer en payrollsystemen levert, begon onder vorig management een internationale uitrol, maar die leverde te weinig op.</p><p>Daarop richtte het zich weer meer op de Benelux en software-als-service, waarbij bedrijven tegen relatief lage kosten een abonnement op zijn boekhoudpakket krijgen.</p><p>Gouden standaard</p><p>Exact ziet in KKR een van de grote investeerders in technologie. Dat bedrijf kan Exact naar zijn volgende groeifase helpen, stelt Robinson. „KKR geldt als de gouden standaard onder de investeringsmaatschappijen. Dat zo’n bedrijf in de Nederlandse software-industrie investeert, is tekenend voor de staat waarin deze markt verkeert.”</p><p>KKR investeerde recent al in Unilevers smeersel en Q‐Park. Via joint ventures met Neos en Schroders is in totaal €1 miljard geïnvesteerd.</p><p>De deal is aan de verkoperskant begeleid door Rothschild.</p><p>Wil je dagelijks of wekelijks onze nieuwsbrief ontvangen? Meld je dan hier aan.</p>
