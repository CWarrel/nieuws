---
title: "KPN verruimt beloningsregels geen winst, toch deel van bonus"
permalink: "2019-4-4-kpn_verruimt_beloningsregels_geen_winst_toch_deel_van_bonus"
date: Thu, 04 Apr 2019 12:29:52 +0200
categories: 
- financieel 
- economie 
externe_link: "https://nos.nl/l/2278982"
feature_image: "https://nos.nl/data/image/2019/04/04/541390/1008x567.jpg"
---

<p>Er is kritiek op het nieuwe bonusplan van KPN. Volgens de nieuwe regels hoeft het bedrijf geen winst te maken om toch een deel van de bonussen uit te betalen.</p>
<p>De driekoppige leiding van KPN kreeg vorig jaar voor bijna 1,5 miljoen euro aan bonussen. Voor topman Maximo Ibarra zorgden de bonussen voor meer dan een verdubbeling van zijn basissalaris.</p>
<p>Er zijn verschillende doelen waaraan de bonussen zijn gekoppeld. Naast bonussen voor de financiÃ«le resultaten zijn er bonussen gekoppeld aan klanttevredenheid en aan klimaatbeleid, waarbij wel de voorwaarde was dat er winst werd gemaakt. Die voorwaarde wordt nu losgelaten.</p>
<p>"Dat betekent dat als je honderden miljoenen euro's verlies maakt maar wel netjes bent voor de omgeving en klanten, je alsnog een bonus kunt krijgen", zegt Errol Keyner van beleggersvereniging VEB. Hij is fel tegenstander van het plan. "De eerste reden voor een bedrijf om te bestaan is geld verdienen."</p>
<h2>Toekomst</h2>
<p>De ondernemingsraad van KPN is al langer tegen de bestaande bonusregels, omdat ze ertoe leiden dat bonussen te makkelijk worden uitbetaald.</p>
<p>Het afgelopen jaar maakte KPN nog 280 miljoen euro winst. Dat was ruim 100 miljoen minder dan een jaar eerder. "Dat ze de voorwaarden om winst te maken van tafel vegen, geeft aan dat ze misschien niet blijven renderen", zegt Keyner. "Het geloof in de eigen toekomst lijkt compleet weg."</p>
<p>De VEB stemt bij de aandeelhoudersvergadering volgende week tegen de nieuwe regels. Ook in 2014 was er bezwaar tegen de invoering van nieuwe bonusregels, onder meer door de ondernemingsraad. Die regels werden toch aangenomen.</p>
