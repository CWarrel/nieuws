---
title: "Akkoord over doorstart Op=Op Voordeelshop"
permalink: "2019-4-4-akkoord_over_doorstart_opisop_voordeelshop"
date: Fri, 05 Apr 2019 00:59:16 +0200
categories: 
- financieel 
- economie 
externe_link: "https://nos.nl/l/2279067"
feature_image: "https://nos.nl/data/image/2019/04/05/541541/1008x567.jpg"
---

<p>Er is een akkoord over een doorstart van drogisterijketen Op=Op Voordeelshop. De curatoren van het failliete bedrijf hebben dat bevestigd.</p>
<p>De keten, met zo'n 150 winkels, werd vorige week failliet verklaard. Het bedrijf was de afgelopen jaren snel gegroeid, wat ten koste ging van de financiÃ«le stabiliteit. Na het faillissement bleven de winkels open, in afwachting van het onderzoek van de curatoren naar een doorstart. De webshop ging wel dicht.</p>
<p>De curatoren hebben naar eigen zeggen onderhandeld met meerdere investeerders, wat heeft geleid tot een akkoord met een van hen. Details zijn nog niet bekendgemaakt. Wel is duidelijk dat de koper door wil met het zittende bestuur.</p>
<p>Onderzocht wordt hoeveel winkels kunnen openblijven. Ook is nog niet bekend wat de gevolgen zijn voor de ongeveer 1200 mensen die werken bij Op=Op Voordeelshop. Het in 1997 opgerichte bedrijf verkoopt vooral drogisterijproducten van A-merken tegen lagere prijzen.</p>
