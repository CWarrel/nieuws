---
title: "Prijs van eieren nog nooit zo hoog"
permalink: "2019-3-26-prijs_van_eieren_nog_nooit_zo_hoog"
date: Tue, 26 Mar 2019 12:10:12 +0100
categories: 
- financieel 
- geld 
externe_link: "https://www.telegraaf.nl/financieel/3349767/prijs-van-eieren-nog-nooit-zo-hoog"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f57ab6ae-5003-11e9-8226-0255c322e81b.jpg"
---

<p class="intro">De prijs van eieren is de afgelopen maanden sterk gestegen. De eierprijs was zelfs nog nooit zo hoog, meldt de Consumentenbond.</p> <p>Volgens de bond stegen de prijzen van scharreleieren de afgelopen twee jaar met 26%. Vrije uitloopeieren werden 30% duurder. Dat blijkt uit onderzoek in de nieuwste Consumentengids, met dus duurdere paasdagen in het vooruitzicht.</p><p>De prijs van biologische eieren steeg vooral recent erg hard. Prijzenonderzoeker Ferry Ploeg wijst op de prijs van een doosje biologische eieren (10 stuks). Ploeg: „Die steeg vanaf januari bij Albert Heijn van €3,07 naar €3,67, waarop onder anderen Coop, Jan Linders en Poeiesz volgden.”</p><p>Ploeg merkt op dat supermarkten zich van concurrenten proberen te onderscheiden met eieren. Zo verkoopt Plus alleen nog vrije-uitloopeieren en biologische eieren. Ketens als Aldi, Vomar en Lidl proberen juist te scoren met zo laag mogelijke eierprijzen.</p><p>Bruine eieren</p><p>Supermarkten vragen voor bruine eieren wel 8 cent per ei meer dan voor witte. Dat betalen consumenten grif extra omdat ze – volkomen ten onrechte – denken dat bruine eieren gezonder zijn.</p><p>Kooi-eieren zijn niet meer te koop in Nederland maar zijn nog wel verwerkt in producten als koekjes en mayonaise. Overigens zeggen termen als mais-ei, viergranen-ei en omega 3-ei niets over de kwaliteit van leven van de kippen.</p>
