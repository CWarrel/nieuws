---
title: "’Kind krijgt ruim twee keer zoveel spaarrente als volwassene’"
permalink: "2019-4-3-’kind_krijgt_ruim_twee_keer_zoveel_spaarrente_als_volwassene’"
date: Wed, 03 Apr 2019 10:18:36 +0200
categories: 
- financieel 
- geld 
externe_link: "https://www.telegraaf.nl/financieel/3386805/kind-krijgt-ruim-twee-keer-zoveel-spaarrente-als-volwassene"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a1464aa0-55ec-11e9-b9c2-02d1dbdc35d1.jpg"
---

<p class="intro">De spaarrente staat al jaren historisch laag. Maar er is een groep die meer rente krijgt dan anderen: namelijk kinderen. De rente op kinderspaarrekeningen is gemiddeld 0,34% en dat is ruim het dubbele van de gemiddelde rente op een gewone spaarrekening: 0,14%.</p> <p>Dat blijkt uit onderzoek van vergelijkingssite Geld.nl. Grote banken (ING, Rabobank en Abn Amro) geven de minste rente op spaargeld: 0,03%. De meeste rente kun je (als volwassene) krijgen bij LeasePlan en Moneyou: 0,25%.</p><p>Binden</p><p>Banken geven meer rente op spaargeld van kinderen om deze kinderen als toekomstige klanten aan hen te binden. Ook blijft spaargeld vaak een lange tijd op de kinderrekening staan, soms zelfs standaard tot de 18e verjaardag.</p><p>De bank slim af zijn door je eigen geld op de kinderrekening te zetten is niet zo verstandig, zegt financieel journalist Amanda Bulthuis van Geld.nl. „Het bedrag is dan juridisch ook echt van je kind. Kinderen zouden het geld bij de rechter kunnen opeisen.”</p>
