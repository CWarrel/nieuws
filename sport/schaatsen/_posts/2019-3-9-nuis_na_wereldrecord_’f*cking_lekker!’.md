---
title: "Nuis na wereldrecord ’F*cking lekker!’"
permalink: "2019-3-9-nuis_na_wereldrecord_’f*cking_lekker!’"
date: Sat, 09 Mar 2019 23:23:32 +0100
categories: 
- sport 
- schaatsen 
externe_link: "https://www.telegraaf.nl/sport/3267516/nuis-na-wereldrecord-f-cking-lekker"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f5a47cea-42c1-11e9-a0f6-47a9b3469c5a.jpg"
---

<p class="intro">Kjeld Nuis was vlak na het behalen van het wereldrecord op de 1000 meter door het dolle heen. „F*cking lekker dit. Eindelijk. Vinkje, hoppa!”</p> <p>Volgens de Nederlander waren er drie jongens die het record konden pakken. „Ik ben zeker bang geweest na mijn race. Maar dit is heel gaaf”, zegt hij tegen de NOS.</p><p>Hij vervolgt: „Ik heb altijd een wereldrecord kunnen rijden, du ben f*cking blij. En deze race was ook niet perfect. Nu klopte ook niet alles. Maar heb nu wel een van die dingen die ik in mijn carrière wilde bereiken. Ik heb nu met fouten een wereldrecord gereden.”</p><p>Stoute plannen</p><p>Nuis pakte in Salt Lake City een geldprijs mee van 15.000 dollar voor de eindzege in het wereldbekerklassement van de 1000 meter en 5000 dollar voor de dagzege. Op de 1500 meter wil hij als olympisch kampioen opnieuw toeslaan, al is zijn afstand te groot op klassementsleider Denis Joeskov uit Rusland om nog een hoofdprijs te kunnen bemachtigen. Het scherpe wereldrecord van Joeskov (1.41,02) is niettemin verleidelijk genoeg om een nieuwe aanval te ondernemen.</p><p>Ook Thomas Krol, die op de kilometer als tweede eindigde op 0,07 van Nuis, heeft als wereldkampioen op de schaatsmijl stoute plannen. Hij zal echter eerst de teleurstelling van zijn gemiste wereldrecord nog moeten verwerken. „Ik ben er heel trots op dat ik hier de tweede tijd ooit op de 1000 meter heb gereden. Aan de andere kant is het ook heel jammer dat ik er net naast zit. Ik heb het in de laatste ronde laten liggen. Ik kon de bochten niet strak doorkomen, het was een beetje wringen. Dat moet op de 1500 meter beter.”</p>
