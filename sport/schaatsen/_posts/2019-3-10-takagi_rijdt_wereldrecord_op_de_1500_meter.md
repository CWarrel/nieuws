---
title: "Takagi rijdt wereldrecord op de 1500 meter"
permalink: "2019-3-10-takagi_rijdt_wereldrecord_op_de_1500_meter"
date: Sun, 10 Mar 2019 20:58:00 +0100
categories: 
- sport 
- schaatsen 
externe_link: "https://www.telegraaf.nl/sport/3269892/takagi-rijdt-wereldrecord-op-de-1500-meter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4e412006-4376-11e9-be32-1da1087f17eb.jpg"
---

<p class="intro">Miho Takagi heeft zondagavond een wereldrecord op de 1500 meter gereden.</p> <p>De Japanse schaatsster kwam in de laatste rit van de 1500 meter in actie tegen Ireen Wüst, en reed in 1.49,83 een wereldrecord. Daarmee dook Takagi als eerste vrouw in de geschiedenis onder de grens van 1.50.</p><p>Bowe</p><p>Kort voordat de beurt aan Takagi was, reed Brittany Bowe in de vierde rit eerst het wereldrecord (dat op naam stond van haar landgenote Heather Bergsma-Richardson, 1.50,85) uit de boeken.</p><p>Dat was voor de Amerikaanse de tweede keer dit weekend dat ze een snelste tijd ooit reed, want zaterdag zette Bowe ook op de 1000 meter de snelste tijd ooit op haar naam. Bowe won ook het wereldbekerklassement van de 1500 meter.</p><p>Ireen Wüst eindigde achter Yekaterina Shikhova als vierde, in een tijd van 1.50,70. Daarmee verbeterde de vijfvoudig olympisch kampioene het Nederlands record van Marrit Leenstra, die in december 2017 in Calgary in 1.52,06 finishte. Melissa Wijfje (vijfde in 1.52,55) en Joy Beune (zesde in 1.52,78) reden eveneens dikke persoonlijke records op de supersnelle Amerikaanse ijspiste. Lotte van Beek eindigde als zevende in 1.53,23.</p>
