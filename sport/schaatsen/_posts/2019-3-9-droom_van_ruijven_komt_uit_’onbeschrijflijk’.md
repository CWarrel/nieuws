---
title: "Droom Van Ruijven komt uit ’Onbeschrijflijk’"
permalink: "2019-3-9-droom_van_ruijven_komt_uit_’onbeschrijflijk’"
date: Sat, 09 Mar 2019 16:31:54 +0100
categories: 
- sport 
- schaatsen 
externe_link: "https://www.telegraaf.nl/sport/3266420/droom-van-ruijven-komt-uit-onbeschrijflijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9f33f94e-4280-11e9-8781-03fee92a0e79.jpg"
---

<p class="intro">Shorttrackster Lara van Ruijven heeft de wereldtitel op de 500 meter veroverd. Ze kwam als tweede over de finish in Sofia, maar profiteerde van de diskwalificatie van Martina Valcepina. De Italiaanse gaf Van Ruijven in de laatste meters van de race een duw .</p> <p>„Dit is onbeschrijflijk. Mijn droom is uitgekomen. Ik ben zó blij, ik word er gewoon emotioneel van”, aldus Van Ruijven in gesprek met de NOS.</p><p>„Ik wist dat de rest nog dichtbij zou komen en dat het spannend zou worden. Ik dacht toen ik viel: ik ga dat goud nét missen. Achteraf is het jammer dat ik niet juichend over de streep kon komen door die val.”</p><p>Suzanne Schulting eindigde als derde. Ze revancheerde zich enigszins voor haar optreden op de 1500 meter. De 21-jarige Groningse werd in haar ogen onterecht gediskwalificeerd, nadat ze haar halve finale dacht te hebben gewonnen.</p><p>„We hadden niets afgesproken”, aldus Van Ruijven. „We gingen er gewoon voor. Ik reed vol voor de 500 meter, zij misschien ook een beetje voor het klassement, maar het is heel mooi dat we samen eerste en derde worden.”</p>
