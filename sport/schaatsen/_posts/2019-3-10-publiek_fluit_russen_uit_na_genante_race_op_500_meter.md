---
title: "Publiek fluit Russen uit na genante race op 500 meter"
permalink: "2019-3-10-publiek_fluit_russen_uit_na_genante_race_op_500_meter"
date: Sun, 10 Mar 2019 22:48:24 +0100
categories: 
- sport 
- schaatsen 
externe_link: "https://www.telegraaf.nl/sport/3270349/publiek-fluit-russen-uit-na-genante-race-op-500-meter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/549298ca-4382-11e9-9393-c102d4d7cd4a.jpg"
---

<p class="intro">De tweede 500 meter voor mannen bij de wereldbekerfinale in Salt Lake City is in een anticlimax geÃ«indigd.</p> <p>De Russen Ruslan Murashov en Pavel Kulizhnikov maakten er in de laatste schaatsrit tegen elkaar een schijnvertoning van. Beiden voltooiden op hun gemak hun rondje en zetten als kanshebbers op eremetaal schaamteloos de elfde (39,28) en twaalfde (41,28) tijd neer. Het Amerikaanse publiek in de Utah Olympic Oval kon het bizarre optreden van de twee Russen niet waarderen. Beiden gleden met boegeroep en gefluit over de finish.</p><p>Kulizhnikov maakte zaterdag op de eerste 500 meter nog een geweldige indruk met een fabuleus wereldrecord: 33,61. Een dag later had hij geen zin meer om nog een keer een topprestatie te leveren, ook al omdat hem de eindzege in het wereldbekerklassement van de 500 meter niet meer kon ontgaan.</p><p>Demonstratieve actie</p><p>Kulizhnikov, drievoudig wereldkampioen op de sprintvierkamp, liet via een tolk bij de NOS weten dat hij geen zin had om onnodig krachten te verspillen. Hij vond het niet nodig om nog zijn best te doen, omdat hij zeker was van de eindoverwinning. Bovendien wilde de Rus met zijn demonstratieve actie protesteren tegen de huidige opzet van de wereldbeker. Hij vindt vooral de puntentelling oneerlijk.</p><p>De tweede 500 meter werd gewonnen door de Japanner Tatsuya Shinhama (33,79). Bij de vrouwen ging de winst in de tweede manche opnieuw naar de Japanse Nao Kodaira. De olympisch kampioene op deze afstand was met 36,49 iets langzamer dan een dag eerder (36,47). De Oostenrijkse wereldkampioene Vanessa Herzog won de wereldbeker.</p>
