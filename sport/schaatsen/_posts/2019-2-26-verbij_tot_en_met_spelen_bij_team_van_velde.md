---
title: "Verbij tot en met Spelen bij team Van Velde"
permalink: "2019-2-26-verbij_tot_en_met_spelen_bij_team_van_velde"
date: Tue, 26 Feb 2019 14:08:55 +0100
categories: 
- sport 
- schaatsen 
externe_link: "https://www.telegraaf.nl/sport/3209633/verbij-tot-en-met-spelen-bij-team-van-velde"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ae779382-39c7-11e9-8c97-f5b8ddea5d62.JPG"
---

<p class="intro">Kai Verbij blijft tot en met de Olympische Spelen van 2022 in Peking schaatsen voor het team van Reggeborgh.</p> <p>Dat liet de Twentse investeringsmaatschappij dinsdag weten. De 24-jarige Verbij verlengde zijn contract met drie jaar bij de ploeg waar oud-olympisch kampioen Gerard van Velde coach is.</p><p>Verbij pakte eerder deze maand goud op de 1000 meter bij de wereldkampioenschappen afstanden in Inzell. ,,Ik heb mijn contract verlengd omdat ik geloof in de aanpak van Gerard en we allebei het gevoel hebben dat er nog progressie te boeken is'' zegt Verbij, die Van Velde al sinds 2015 als coach heeft.</p><p>Reggeborgh stapte afgelopen zomer in het schaatsen als teamsponsor. Naast Verbij komen ook Daidai Ntab, Ronald Mulder, Michel Mulder, Pim Schipper, Wesly Dijs en Gerben Jorritsma uit voor de ploeg. Reggeborgh blijft sowieso tot en met de Spelen van Peking het team sponsoren.</p>
