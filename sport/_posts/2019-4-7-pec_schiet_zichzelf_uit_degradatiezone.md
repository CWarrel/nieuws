---
title: "PEC schiet zichzelf uit degradatiezone"
permalink: "2019-4-7-pec_schiet_zichzelf_uit_degradatiezone"
date: Sun, 07 Apr 2019 16:27:19 +0200
category: sport
externe_link: "https://www.telegraaf.nl/sport/3407049/pec-schiet-zichzelf-uit-degradatiezone"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e6836cec-5943-11e9-bfd5-0255c322e81b.jpg"
---

<p class="intro">PEC Zwolle heeft met een ruime zege op Fortuna Sittard afstand genomen van de degradatiezone.</p> <p>De ploeg van coach Jaap Stam versloeg de Limburgers met 5-0 dankzij doelpunten van Vito van Crooij, Younes Namli, Lennart Thy (twee) en Mike van Duinen.</p><p>PEC Zwolle komt door de overwinning op 35 punten, vijf meer dan Fortuna. De voorsprong op De Graafschap, dat op de zestiende plaats staat, is nu negen punten.</p><p>Rood</p><p>Fortuna speelde vanaf de 35e minuut met tien man. De Slowaak Branislav Ninaj moest met rood vertrekken nadat hij de doorgebroken Van Duinen had vastgehouden. De tien overgebleven spelers konden zich in de tweede helft niet staande houden tegen PEC.</p><p>Thy</p><p>Van Crooij opende de score met een volley op aangeven van Namli. In de tweede helft kwam de thuisploeg snel op 3-0. Namli schoot uit de rebound raak. Thy werd weggestuurd door Pelle Clement en rondde de aanval koeltjes af. Na een gekopte goal van Van Duinen bepaalde Thy met zijn tweede, na goed afleggen door Van Crooij, de eindstand op 5-0.</p><p>Het was voor Fortuna de derde wedstrijd op rij dat een speler met rood van het veld moest. In alle drie de duels werd aanvaller Lisandro Semedo daardoor al vroeg gewisseld.</p><p>Bekijk hier de uitslagen, stand en het programma in de Eredivisie</p>
