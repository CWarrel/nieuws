---
title: "Laatste oefenduel Oranjevrouwen voor WK tegen Australië"
permalink: "2019-4-8-laatste_oefenduel_oranjevrouwen_voor_wk_tegen_australië"
date: Mon, 08 Apr 2019 12:50:05 +0200
category: sport
externe_link: "https://nos.nl/l/2279546"
feature_image: "https://nos.nl/data/image/2019/04/05/541756/1008x567.jpg"
---

<p>Het Nederlandse vrouwenelftal speelt een week voordat het WK voetbal begint een oefenwedstrijd tegen Australië. De wedstrijd is in het Philips Stadion van PSV. Het is voor beide teams de laatste oefenwedstrijd voor het WK.</p>
<p>De KNVB hoopt met deze wedstrijd een nieuw bezoekersrecord te kunnen vestigen. Tijdens de WK-kwalificatiewedstrijd tegen Noord-Ierland vorig jaar zaten er 30.000 toeschouwers in het stadion. Het PSV-stadion heeft een capaciteit van 35.000 toeschouwers.</p>
<h2>Alleen nog vriendschappelijk</h2>
<p>Beide landen hebben zes keer eerder tegen elkaar gespeeld. Nederland won slechts een keer in 2013.</p>
<p>Nederland staat achtste op de wereldranglijst, Australië zesde. Volgens de Australische voetbalbond is een wedstrijd tegen Europees kampioen Nederland een perfecte manier om de voorbereiding op het WK af te sluiten. Het WK vrouwenvoetbal begint op 7 juni in Frankrijk.</p>
<p>Nederland zit in een poule met Canada, Kameroen en Nieuw- Zeeland.</p>
<h2>Chili</h2>
<p>Morgen spelen de Oranjevrouwen ook een oefenduel. Tegenstander is dan WK-debutant Chili. Die wedstrijd is om 18.30 in Alkmaar. Het duel is nog niet uitverkocht.</p>
