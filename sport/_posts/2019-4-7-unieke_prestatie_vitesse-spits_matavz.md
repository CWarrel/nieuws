---
title: "Unieke prestatie Vitesse-spits Matavz"
permalink: "2019-4-7-unieke_prestatie_vitesse-spits_matavz"
date: Sun, 07 Apr 2019 20:32:53 +0200
category: sport
externe_link: "https://www.telegraaf.nl/sport/3407937/unieke-prestatie-vitesse-spits-matavz"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f4469874-596e-11e9-9187-0217670beecd.jpg"
---

<p class="intro">De treffer van Tim Matavz namens Vitesse tegen PSV kan over een aantal weken niet alleen doorslaggevend blijken in de titelstrijd; het was ook nog eens een uniek exemplaar.</p> <p>De van een beenbreuk teruggekeerde aanvaller zorgde voor de derde Arnhemse goal in het treffen dat in 3-3 eindigde. Matavz kwam in de 75e minuut binnen de lijnen voor Thomas Buitink. Acht minuten later vond hij het doel.</p><p>Het betekende de 20e Eredivisie-goal van Matavz voor de club uit Arnhem. De 30-jarige Sloveen werd door dat doelpunt de eerste buitenlander in de geschiedenis van de Eredivisie die voor drie clubs minimaal twintig keer het net heeft gevonden. Ook in het shirt van PSV en FC Groningen was Matavz in het verleden geregeld trefzeker.</p>
