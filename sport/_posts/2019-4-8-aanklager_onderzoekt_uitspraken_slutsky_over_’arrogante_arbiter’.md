---
title: "Aanklager onderzoekt uitspraken Slutsky over ’arrogante arbiter’"
permalink: "2019-4-8-aanklager_onderzoekt_uitspraken_slutsky_over_’arrogante_arbiter’"
date: Mon, 08 Apr 2019 15:08:36 +0200
category: sport
externe_link: "https://www.telegraaf.nl/sport/3412028/aanklager-onderzoekt-uitspraken-slutsky-over-arrogante-arbiter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/03f7939e-5a2e-11e9-81e8-02c309bc01c1.jpg"
---

<p class="intro">De aanklager betaald voetbal stelt een onderzoek in naar de uitspraken die Vitesse-trainer Leonid Slutsky zondag heeft gedaan na de thuiswedstrijd tegen PSV (3-3). De Russische coach had geen goed woord over voor de dienstdoende scheidsrechter Serdar Gözübüyük.</p> <p>„Hij is slecht, arrogant en egoïstisch. Het lijkt wel of de show om hem draait. Hij is de slechtste scheidsrechter van de wereld”, zei Slutsky op de persconferentie in de Gelredome. „Misschien houdt hij niet van dikke mensen, dat zou kunnen. Misschien dat dat het is. Ik weet het niet.”</p><p>Ook voor de tv-camera’s haalde Slutsky hard uit naar Gözübüyük. De aanklager gaat onderzoeken of de Rus daarmee de gedragsregels heeft overtreden.</p><p>Bekijk hieronder alle doelpunten uit Vitesse - PSV (3-3) nog eens rustig terug:</p>
