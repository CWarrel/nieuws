---
title: "Van der Poel baalt van gebroken wiel"
permalink: "2019-4-7-van_der_poel_baalt_van_gebroken_wiel"
date: Sun, 07 Apr 2019 17:25:12 +0200
category: sport
externe_link: "https://www.telegraaf.nl/sport/3407233/van-der-poel-baalt-van-gebroken-wiel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6fdb7df4-596c-11e9-8a46-02c309bc01c1.jpg"
---

<p class="intro">Het sleutelmoment voor Mathieu van der Poel lag in de Ronde van Vlaanderen op zo’n zestig kilometer van de finish. Daar brak het voorwiel van de renner van Corendon-Circus doormidden. „Op het slechtst mogelijke moment breekt mijn wiel”, beaamde de 24-jarige Nederlander, die zondag een ijzersterke indruk maakte.</p> <p>Van der Poel behoorde tot de favorieten, zeker nadat hij afgelopen woensdag verrassend Dwars door Vlaanderen won. „Maar die achtervolging kostte me teveel krachten”, doelde Van der Poel op de kilometers die hij volle bak moest jagen om weer aansluiting bij de overige favorieten te vinden.</p><p>De Italiaan Alberto Bettiol soleerde uiteindelijk tot ieders verbazing naar de eindzege. Van der Poel kwam iets later als vierde over de finish. „Met een vierde plek mag ik uiteindelijk best trots zijn. Maar ik ga zeker terugkomen om minstens op het podium te komen.”</p>
