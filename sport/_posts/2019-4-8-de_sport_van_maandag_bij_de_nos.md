---
title: "De sport van maandag bij de NOS"
permalink: "2019-4-8-de_sport_van_maandag_bij_de_nos"
date: Mon, 08 Apr 2019 06:00:02 +0200
category: sport
externe_link: "https://nos.nl/l/2279504"
feature_image: "https://nos.nl/data/image/2019/04/08/542207/1008x567.jpg"
---

<p>Naast terugkijken op de sport van afgelopen weekend, blikken we vandaag ook vooruit met het Nederlands vrouwenelftal en windsurfer Kiran Badloe.</p>
<p>De voetbalvrouwen spelen dinsdag een oefenwedstrijd tegen Chili. Het is het tweede oefenduel in vijf dagen voor Oranje in aanloop naar het WK van komende zomer. In het Sportjournaal (18.45 uur, NPO 1) is te zien hoe het ervoor staat bij de ploeg van bondscoach Sarina Wiegman.</p>
<p>En in Nieuwsuur (22.40 uur, NPO 2) is een gesprek te zien met windsurfer Kiran Badloe. Hij wil vanaf dinsdag schitteren op de Europese kampioenschappen RS:X.</p>
<p>Op NPO Radio 1 is er zoals elke maandagavond het Sportforum van Langs de Lijn En Omstreken (21.30 uur tot 23.00 uur), waarin wordt teruggekeken op de afgelopen sportweek.</p>
<p>Te gast zijn deze keer Henk Hoijtink (chef sport van Trouw), Gio Lippens (wielercommentator van de NOS) en Leo Driessen (voetbalcommentator van Fox Sports).</p>
