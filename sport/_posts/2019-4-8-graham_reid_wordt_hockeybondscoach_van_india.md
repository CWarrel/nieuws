---
title: "Graham Reid wordt hockeybondscoach van India"
permalink: "2019-4-8-graham_reid_wordt_hockeybondscoach_van_india"
date: Mon, 08 Apr 2019 15:30:53 +0200
category: sport
externe_link: "https://nos.nl/l/2279564"
feature_image: "https://nos.nl/data/image/2019/03/21/538631/1008x567.jpg"
---

<p>Graham Reid is officieel benoemd tot bondscoach van India. Dat heeft de Indiase hockeybond bekend gemaakt.</p>
<p>De AustraliÃ«r werd in maart ontslagen door hockeyclub Amsterdam. De interesse vanuit India was mede reden om hem op straat te zetten. Amsterdam stond op dat moment op een teleurstellende zesde plaats in de hoofdklasse en was niet gediend van de buitenlandse interesse.</p>
<p>Behalve coach van Amsterdam was Reid ook assistent-bondscoach bij de Nederlandse mannen. Door zijn nieuwe functie moet bondscoach Max Caldas op zoek naar een nieuwe assistent.</p>
<h2>Acht gouden olympische medailles</h2>
<p>India heeft een rijk hockeyverleden met onder meer acht gouden medailles op de Olympische Spelen. De laatste keer was in 1980. Reid noemt het een eer om te gaan werken in een land met zo'n hockeyhistorie: "Ik heb een passie voor het snelle en aanvallende hockey dat India speelt, dat past ook bij de Australische stijl."</p>
