---
title: "PEC Zwolle nagenoeg veilig na overwinning op Fortuna Sittard"
permalink: "2019-4-7-pec_zwolle_nagenoeg_veilig_na_overwinning_op_fortuna_sittard"
date: Sun, 07 Apr 2019 16:29:11 +0200
categories: 
- sport 
- voetbal 
externe_link: "https://nos.nl/l/2279432"
feature_image: "https://nos.nl/data/image/2019/04/07/542091/1008x567.jpg"
---

<p>PEC Zwolle kan zich vrijwel zeker gaan opmaken voor een nieuw seizoen in de eredivisie. Tegen Fortuna Sittard werd een eclatante 5-0 zege behaald. Een evenaring van de grootse zege ooit op het hoogste niveau.</p>
<p>De missie van Jaap Stam, opvolger van de in december ontslagen John van 't Schip, is daarmee geslaagd. Het gat met nummer zestien De Graafschap bedraagt inmiddels liefst negen punten.</p>
<p>Na ruim een half uur spelen gaf Vito van Crooij met een volley het startsein voor het doelpuntenfestijn.</p>
<p>Nadat Fortuna Sittard met tien man was komen te staan, na rood voor Branislav Ninaj (vasthouden van de doorgebroken Mike van Duinen), bleek het verzet van de Limburgers gebroken.</p>
<p>In de tweede helft voerden Younes Namli, Lennart Thy (twee keer) en Mike van Duinen de score in een kort tijdsbestek verder op.</p>
<p>Fortuna Sittard moet na de nederlaag blijven vrezen voor degradatie. Het staat veertiende, vier punten boven de degradatiestreep. Er resteren nog vijf duels in de eredivisie.</p>
