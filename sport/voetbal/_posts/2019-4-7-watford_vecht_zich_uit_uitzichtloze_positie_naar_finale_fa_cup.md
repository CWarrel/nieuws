---
title: "Watford vecht zich uit uitzichtloze positie naar finale FA Cup"
permalink: "2019-4-7-watford_vecht_zich_uit_uitzichtloze_positie_naar_finale_fa_cup"
date: Sun, 07 Apr 2019 20:31:21 +0200
categories: 
- sport 
- voetbal 
externe_link: "https://nos.nl/l/2279483"
feature_image: "https://nos.nl/data/image/2019/04/08/542275/1008x567.jpg"
---

<p>Watford is op 18 mei de tegenstander van Manchester City in de finale van de FA Cup. Watford won op Wembley na een spectaculaire wedstrijd met 3-2 van Wolverhampton Wanderers. City won zaterdag al met 1-0 Brighton.</p>
<p>Een wonderlijke comeback bracht Watford voor het eerst sinds 1984 in de finale van de FA Cup. Wolverhampton, dat op weg naar de halve finale had afgerekend met Manchester United en Liverpool, had het duel na een uur stevig in handen na goals van Matt Doherty (kopbal) en Raúl Jiménez (volley).</p>
<p>Invaller Gerard Deulofeu zorgde met een schitterende goal toch voor een hectische slotfase (1-2). Echt grote kansen bleven daarin uit, tot diep in blessuretijd: Deeney werd in het zestienmetergebied gehaakt en benutte vervolgens de strafschop zelf.</p>
<p>In de verlenging was Deulofeu weer de grote man bij Watford. De aanvaller, die opgeleid werd bij Barcelona, besloot een lange sprint met een slim rollertje in de verre hoek. Ook Daryl Janmaat mocht nog invallen en genieten van het bereiken van de eerste FA Cup-finale sinds 1984.</p>
