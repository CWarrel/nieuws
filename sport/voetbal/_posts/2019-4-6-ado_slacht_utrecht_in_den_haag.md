---
title: "ADO slacht Utrecht in Den Haag"
permalink: "2019-4-6-ado_slacht_utrecht_in_den_haag"
date: Sat, 06 Apr 2019 20:29:33 +0200
categories: 
- sport 
- voetbal 
externe_link: "https://www.telegraaf.nl/sport/3405151/ado-slacht-utrecht-in-den-haag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/61699f74-589c-11e9-bfd5-0255c322e81b.png"
---

<p class="intro">ADO Den Haag heeft FC Utrecht beroofd van een fraaie reeks zonder nederlaag.</p> <p>Na acht vruchtbare wedstrijden, inclusief drie overwinningen in de laatste drie duels, keerde de kennelijk ietwat overmoedig geworden ploeg van trainer Dick Advocaat keihard terug in de realiteit: 5-0. Bij de rust leidde de efficiÃ«nte thuisclub al met 3-0. Lex Immers scoorde twee keer.</p><p>FC Utrecht speelde in Den Haag als ambitieuze nummer vijf veel te vrijblijvend. ADO steeg dankzij de eerste zege in zeven duels naar de twaalfde plek.</p><p>ADO kwam door zwak uitverdedigen bij FC Utrecht snel op 1-0. De bal belandde voor de voeten van Immers, die doeltreffend uithaalde. FC Utrecht wekte daarna even de indruk dat het toch wel weer goed zou komen. Een aantal kansen, voor onder anderen Gyrano Kerk en Sander van de Streek, leverde echter niets op.</p><p>Na ruim een half uur zakte de Utrechtse concentratie weer weg. Eerst kon Aaron Meijers profiteren van de slechte dekking en nog geen minuut later kwam ook Danny Bakker uit een fraai uitgespeelde counter tot scoren (3-0).</p><p>Met een dubbele wissel na de rust trachtte Advocaat vergeefs een ommekeer te bewerkstelligen. Tomas Necid en Immers gaven de Haagse fans in de slotfase opnieuw reden tot juichen.</p>
