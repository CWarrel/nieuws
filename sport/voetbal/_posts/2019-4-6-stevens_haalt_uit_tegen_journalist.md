---
title: "Stevens haalt uit tegen journalist"
permalink: "2019-4-6-stevens_haalt_uit_tegen_journalist"
date: Sat, 06 Apr 2019 19:38:39 +0200
categories: 
- sport 
- voetbal 
externe_link: "https://www.telegraaf.nl/sport/3405099/stevens-haalt-uit-tegen-journalist"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e61d4f72-5892-11e9-8a3a-02d1dbdc35d1.jpg"
---

<p class="intro">Schalke 04-trainer Huub Stevens heeft zich na de bittere nederlaag tegen Eintracht Frankfurt, dat diep in de blessuretijd de winnende treffer maakte (1-2), flink laten gaan.</p> <p>Stevens viel op de persconferentie uit tegen een journalist, die hem vroeg naar zijn mening over de extra tijd die werd bijgetrokken.</p><p>,,Geweldig om die vraag te stellen. Stop ermee en ga weg. Ik beantwoord je niet meer. Je hangt hier de grote jongen uit, maar je bent belachelijk. Heb je er geen gevoel voor?", foeterde Stevens. ,,Schrijf morgen wat je wilt, dat maakt mij niet uit. Ik ben over twee maanden weg. Maar kom niet meer voor een interview. Dat is voorbij."</p><p>Scheidsrechter Sascha Stegemann kende diep in blessuretijd nog een penalty toe aan Eintracht Frankfurt na een handsbal van Suat Serdar. Na het laatste fluitsignaal ging Stevens al woedend verhaal halen bij de leiding.</p>
