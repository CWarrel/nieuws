---
title: "Messi twee records rijker na zege"
permalink: "2019-4-6-messi_twee_records_rijker_na_zege"
date: Sat, 06 Apr 2019 23:07:21 +0200
categories: 
- sport 
- voetbal 
externe_link: "https://www.telegraaf.nl/sport/3405431/messi-twee-records-rijker-na-zege"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5c07cbd8-58b4-11e9-9fc0-0217670beecd.jpg"
---

<p class="intro">FC Barcelona nam met een 2-0 zege op Atlético Madrid een voorschot op de titel (verschil 11 punten, red). Uiteraard maakte Lionel Messi een van de twee treffers.</p> <p>De Argentijnse dribbelkoning is na de overwinning op de Madrileense formatie twee records in de Primera Division rijker. Door de zege is Messi namelijk de speler met de meeste zeges ooit geboekt in de Spaanse hoogste divisie.</p><p>Voor aanvang van het duel met Atlético Madrid stond de aanvoerder van FC Barcelona nog op gelijke hoogte met Iker Casillas. De doelman heeft 334 wedstrijden gewonnen in de Primera Division. Messi mag na zaterdagavond terugkijken op 335 zeges.</p><p>En alsof dat nog niet genoeg is, is hij zijn eeuwige ’rivaal’ Cristiano Ronaldo ook voorbijgestreefd. De Argentijn is namelijk door zijn goal op 416 treffers in de Primera Division uitgekomen. Dat is er nu een meer dan de Portugees: die staat op 415 doelpunten in competitieverband.</p>
