---
title: "Veltman na goal ’In Zeist op geoefend’"
permalink: "2019-4-6-veltman_na_goal_’in_zeist_op_geoefend’"
date: Sat, 06 Apr 2019 20:44:59 +0200
categories: 
- sport 
- voetbal 
externe_link: "https://www.telegraaf.nl/sport/3405168/veltman-na-goal-in-zeist-op-geoefend"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/76a17062-58b3-11e9-9533-0255c322e81b.jpg"
---

<p class="intro">Ajacied Joël Veltman trakteerde zichzelf na zijn plek in de basis ook nog eens op een doelpunt bij de 1-4 zege in Tilburg tegen Willem II. En ook nog eens een fraaie. „In Zeist hebben we veel geoefend op afwerken.</p> <p>Hij vervolgt tegenover Fox Sports. „Je weet dat je gaat spelen. Dan kan je er wel van genieten dat je én in de basis staat én ook nog scoort.”</p><p>Veltman weet dat trainer Erik ten Hag van hem verwacht dat hij ook meer opkomt en voorzetten geeft. Je ziet het ’Nous’ (Mazraoui, red) en Rasmussen ook doen. Tagliafico scoort ook veel. Daar leer je van. Voor mijn blessure was ik alleen echt een verdediger.”</p><p>In zijn hart is Veltman nog steeds een centrale verdediger. „Maar van de rechtsbackpositie begin ik steeds meer te houden.”</p><p>Juventus</p><p>Na het uitstekend optreden tegen Willem II kanVeltman zich richten op het eerste duel van Ajax woensdag met Juventus in de kwartfinale van de Champions League. „Hij heeft het uitstekend gedaan”, zei trainer Erik ten Hag over de vervanger van de geschorste Noussair Mazraoui. „Hij is er klaar voor.”</p><p>Veltman traint sinds januari weer mee met het eerst elftal, na ruim acht maanden revalideren van een zware knieblessure. „Hij merkt dat het niveau van deze ploeg hoger ligt dan bij het Ajax van vorig jaar”, zei Ten Hag. „Maar het zegt veel over zijn kwaliteiten dat hij meteen aanhaakt. Tegen Willem II verdedigde hij niet alleen nagenoeg foutloos, hij communiceerde bovendien goed en maakte ook nog een doelpunt.”</p><p>Veltman staat voor een zware taak tegen Juventus. Hij wordt waarschijnlijk belast met de bewaking van Cristiano Ronaldo, met 124 doelpunten de koning van de Champions League. „Ik hoef geen videobanden van hem te bekijken”, zei de verdediger die het vorige seizoen aanvoerder van Ajax was. „Ik zal hem kort moeten dekken en ik weet dat hij als de beste kan koppen. Gelukkig is mijn timing ook vaak wel goed. Ik heb keihard gewerkt om weer op dit niveau te komen. Ik weet dat je Willem II niet kan vergelijken met Juventus. Die ploeg is voor mij de favoriet voor de eindzege van de Champions League. Maar het geeft een goed gevoel dat ik na negentig minuten voetballen tegen Willem II nog veel over had.”</p>
