---
title: "Sloetski hekelt Gözübüyük 'Zegt nooit gedag en geeft nooit een hand'"
permalink: "2019-4-7-sloetski_hekelt_gözübüyük_'zegt_nooit_gedag_en_geeft_nooit_een_hand'"
date: Sun, 07 Apr 2019 21:00:48 +0200
categories: 
- sport 
- voetbal 
externe_link: "https://nos.nl/l/2279486"
feature_image: "https://nos.nl/data/image/2019/04/07/542182/1008x567.jpg"
---

<p>Vitesse-trainer Leonid Sloetski was al niet bijster gecharmeerd van Serdar Gözübüyük en heeft het nu, na de tumultueuze 3-3 bij Vitesse-PSV, helemaal gehad met de scheidsrechter. "Hij is te egoïstisch en denkt dat hij nooit fouten maakt, maar hij maakt altijd fouten tegen ons", aldus de Russische coach. "We speelden tegen twaalf man. Ik ben erg boos over het niveau van Gözübüyük."</p>
<p>Aanleiding voor de tirade van Sloetski is vooral de beslissing van Gözübüyük om na een duel tussen Vitesse-doelman Remko Pasveer en Hirving Lozano een strafschop te geven aan PSV, zonder de beelden terug te kijken. "Het was geen strafschop, maar een schwalbe", zegt Sloetski. "Hij maakt cruciale fouten."</p>
<p>Na een duel tussen Gastón Pereiro en Matú Bero besluit Gözübüyük na ingrijpen van de VAR wel de beelden terug te kijken en zijn eerdere beslissing om Vitesse een strafschop toe te kennen te herroepen.</p>
<p>Maar het zijn niet alleen de beslissingen in het veld waarmee Gözübüyük ergernis opwekt bij Sloetski. "Hij zegt nooit gedag en geeft nooit een hand. Ik heb in tien maanden nooit zo'n persoon meegemaakt in Nederland."</p>
<p>Het is niet de eerste keer dat Sloetski zich negatief uitlaat over Gözübüyük. Dat deed hij ook na de uitwedstrijden tegen PSV (rood Doekhi) en Feyenoord (rood Bruns en Doekhi). Bekijk hieronder de interviews na die wedstrijden. </p>
