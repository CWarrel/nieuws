---
title: "De Vries begint F2-seizoen met zesde plaats"
permalink: "2019-3-30-de_vries_begint_f2-seizoen_met_zesde_plaats"
date: Sat, 30 Mar 2019 12:31:14 +0100
categories: 
- sport 
- autosport 
externe_link: "https://www.telegraaf.nl/sport/3370227/de-vries-begint-f2-seizoen-met-zesde-plaats"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f0b801ee-532d-11e9-a141-0255c322e81b.jpg"
---

<p class="intro">Nyck de Vries is het nieuwe Formule 2-seizoen begonnen met een zesde plaats. De 24-jarige Nederlander was de race in Bahrein als derde gestart.</p> <p>De Vries leek in zijn ART-bolide na een goede start direct de leiding te pakken, maar raakte ingesloten en bleef derde. De in Sneek geboren coureur schoof halverwege de race op richting de kop van het veld, mede dankzij een vroege stop, maar omdat zijn banden in de slotfase snel slechter werden viel hij ver terug.</p><p>De als tiende gestart Mick Schumacher finishte dankzij een inhaalactie in de slotronde als achtste. Dankzij die klassering mag ‘de zoon van’ de sprintrace (vanwege het omgekeerde grid-principe) zondag vanaf pole position beginnen.</p><p>De Canadees Nicholas Latifi van DAMS won de race in Bahrein. De Colombiaanse Tatiana Calderón, de eerste vrouw ooit in de F2, finishte als dertiende.</p><p>De Vries eindigde vorig jaar als vierde in het F2-kampioenschap. De drie rijders voor hem promoveerden allemaal naar de Formule 1: George Russell (Wiliams), Lando Norris (McLaren) en Alexander Albon (Toro Rosso).</p>
