---
title: "Verstappen 'We verdienden geen podiumplek'"
permalink: "2019-3-31-verstappen_'we_verdienden_geen_podiumplek'"
date: Sun, 31 Mar 2019 20:34:56 +0200
categories: 
- sport 
- autosport 
externe_link: "https://nos.nl/l/2278473"
feature_image: "https://nos.nl/data/image/2019/03/31/540668/1008x567.jpg"
---

<p>Max Verstappen reed bij de Grand Prix van Bahrein lange tijd rond in niemandsland. Motorproblemen bij Charles Leclerc en een mislukte inhaalactie van Sebastian Vettel brachten de Limburger echter zomaar ineens naar de vierde plek, waarna hij zelfs op weg leek naar een podiumplaats. Een safetycar gooide echter roet in het eten.</p>
<p>"Als de safetycar niet naar buiten was gekomen, hadden we Charles gepakt", laat Verstappen weten op zijn website. "Ik ben er echter niet teleurgesteld over, want ik vind niet dat we, gezien onze snelheid vandaag, een podium verdienden."</p>
<p>Verstappen zette met de vierde plek in Bahrein zijn beste prestatie ooit neer op het circuit. Bij de vier races die de Limburger de afgelopen jaren reed op het Bahrain International Circuit eindigde hij een keer als zesde en viel hij drie keer uit.</p>
<p>Nadat Leclerc was teruggevallen van de eerste naar de derde plek, kroop Verstappen vlak voor het einde van de race naar de achterkant van de Monegask toe. Verstappen kreeg echter niet de mogelijkheid om Leclerc in te halen omdat het uitvallen van de beide Renault-bolides tot gevolg had dat de safetycar in de baan verscheen.</p>
<h2>Balans Red Bull-auto niet goed</h2>
<p>De weersomstandigheden in Bahrein maakten het racen lastig voor Verstappen. "Onze auto was heel gevoelig voor de harde wind en ik had alleen maar overstuur, wat erg lastig was. De balans van de auto was sowieso niet goed."</p>
<p>Toch was de Nederlander blij met de punten die hij vergaarde met zijn vierde plaats. "Om na zo'n moeilijk weekend toch nog vierde te worden, is wel ok√©."</p>
