---
title: "Zandvoort beslist over investering Formule 1"
permalink: "2019-3-26-zandvoort_beslist_over_investering_formule_1"
date: Tue, 26 Mar 2019 15:14:49 +0100
categories: 
- sport 
- autosport 
externe_link: "https://www.telegraaf.nl/sport/3350982/zandvoort-beslist-over-investering-formule-1"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1a459768-5065-11e9-8182-02d1dbdc35d1.jpg"
---

<p class="intro">De gemeenteraad van Zandvoort beslist dinsdagavond over een investering voor de terugkeer van de Formule 1 naar de badplaats.</p> <p>Vorige week maakte het college van burgemeester en wethouders bekend dat het voor de komende vier jaar 4 miljoen euro wil uittrekken om het evenement naar het circuit van Zandvoort te halen. De raad moet daar nu een knoop over doorhakken.</p><p>Voorafgaand aan de raadsvergadering buigt de raadscommissie zich over het onderwerp. Daar komen ook zes insprekers, zowel voor- als tegenstanders, aan het woord. De gemeenteraadsvergadering begint om 21.00 uur en is, net als de commissie om 19.30 uur, live te volgen via de website van de gemeente.</p><p>Het college wil met de bijdrage onder meer het evenement optimaal bereikbaar maken en activiteiten rondom de Formule 1 mede bekostigen. Het bedrag wordt opgehaald door onder meer de toeristenbelasting te verhogen met 50 cent per overnachting.</p><p>Het circuit van Zandvoort is momenteel in onderhandeling met de overkoepelende organisatie van de Formule 1 om de race terug te halen naar Nederland.</p>
