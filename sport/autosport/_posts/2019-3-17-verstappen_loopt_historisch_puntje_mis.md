---
title: "Verstappen loopt historisch puntje mis"
permalink: "2019-3-17-verstappen_loopt_historisch_puntje_mis"
date: Sun, 17 Mar 2019 08:35:47 +0100
categories: 
- sport 
- autosport 
externe_link: "https://www.telegraaf.nl/sport/3302483/verstappen-loopt-historisch-puntje-mis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dfc61e02-4888-11e9-bf6f-02c309bc01c1.jpg"
---

<p class="intro">Max Verstappen deed tijdens de slotfase van de Grand Prix van Australië een gooi naar het bonuspunt dat bij het rijden van de snelste ronde van de dag hoort, maar de Nederlander was niet opgewassen tegen de Mercedessen.</p> <p>Racewinnaar Valtteri Bottas was uiteindelijk de snelste met een tijd van 1:25.580. Lewis Hamilton (1:26.057) en ook Verstappen (1:26.256) kwamen eigenlijk niet in de buurt.</p><p>Het bonuspunt maakt dit seizoen zijn herintrede in de Formule 1. Ook in de jaren vijftig werden het snelste rondje beloond met een extraatje.</p><p>„Ik wilde het proberen. Ik had me in de laatste ronde nog iets terug kunnen laten zakken, dan had het misschien gelukt, maar ik wilde druk houden op Lewis”, aldus Verstappen in gesprek met Ziggo Sport, doelend op de schone lucht die nodig is om snel rond te gaan.</p><p>De Red Bull-coureur had in de slotfase een achterstand van iets minder dan twee seconden op Hamilton en hoopte de Brit stiekem nog te passeren, maar uiteindelijk moest hij - mede door een foutje - genoegen nemen met plek drie.</p><p>„Ik was was dingen op mijn stuur aan het veranderen, waardoor ik iets te laat remde en me verremde voor bocht één. Ach, ik had Lewis toch niet voorbij gekund. Hij had sowieso wat meer snelheid dan Sebastian Vettel”, stelde Verstappen, refererend aan de inhaalactie die hem de derde plek had opgeleverd. „Ik was wel sneller, maar je kan op deze baan gewoon moeilijk halen.”</p>
