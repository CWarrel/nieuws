---
title: "Renault-motor Sainz gaat in vlammen op"
permalink: "2019-3-17-renault-motor_sainz_gaat_in_vlammen_op"
date: Sun, 17 Mar 2019 06:39:44 +0100
categories: 
- sport 
- autosport 
externe_link: "https://www.telegraaf.nl/sport/3302393/renault-motor-sainz-gaat-in-vlammen-op"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/667e7fa0-4877-11e9-a0e4-0218eaf05005.jpg"
---

<p class="intro">Carlos Sainz is de eerste uitvaller van het nieuwe Formule 1-seizoen geworden. De Spaanse McLaren-coureur zag zijn Renault-motor tijdens de Grand Prix van Australië al na elf ronden vlam vatten.</p> <p>De 24-jarige coureur, die op de veertiende plaats reed, moest zijn rokende auto bij de ingang van de pitsstraat parkeren. Stewards snelden toe met brandblussers en doofden het vuur.</p><p>De Renault-motor is al jaren onderwerp van gesprek in de Formule 1-paddock. De Franse krachtbron ontbeert snelheid en is bovendien niet al te betrouwbaar.</p><p>Max Verstappen weet er alles van. De Nederlandse Red Bull-coureur moest zijn bolide de afgelopen seizoenen meer dan eens vroegtijdig aan de kant zetten met motorproblemen. Het kostte hem veel punten.</p><p>Vorig jaar was de maat vol bij de leiding van Red Bull en werd besloten om te breken met Renault en over te stappen op de Japanse pk’s van Honda. Vooralsnog verloopt die samenwerking crescendo. Zowel tijdens de wintertest als tijdens het weekeinde in Melbourne bleven problemen vooralsnog uit.</p><p>Het Formule 1-seizoen gaat dit weekeinde van start in Australië. Verslaggever Erik van Haren is in Melbourne en doet (vanaf 06.10 uur) live verslag van de race. Klik op onderstaande link om het te volgen.</p>
