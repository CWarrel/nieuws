---
title: "Williams-coureur Russell test voor Mercedes"
permalink: "2019-4-1-williams-coureur_russell_test_voor_mercedes"
date: Mon, 01 Apr 2019 15:43:50 +0200
categories: 
- sport 
- autosport 
externe_link: "https://www.telegraaf.nl/sport/3377327/williams-coureur-russell-test-voor-mercedes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/31fcf5ea-5484-11e9-9187-0217670beecd.jpg"
---

<p class="intro">Formule 1-renstal Mercedes heeft George Russell aangewezen voor de komende testraces in Bahrein.</p> <p>De Brit is wedstrijdrijder bij Williams, maar is opgeleid door het Duitse team. Hij was de afgelopen twee jaar al testrijder bij Mercedes. Russell (21), die zondag als vijftiende finishte in zijn Williams in de Grote Prijs van Bahrein, komt woensdag in actie op het circuit van Sakhir. Lewis Hamilton kruipt dinsdag achter het stuur.</p><p>De Brit Jack Aitken mag een dag testen voor Renault. Hij rijdt woensdag, terwijl Daniel Ricciardo op dinsdag de bolide van de geplaagde Franse renstal bestuurt. Ricciardo en teamgenoot Nico HÃ¼lkenberg vielen zondag allebei uit met motorische problemen.</p><p>De meeste aandacht zal uitgaan naar Mick Schumacher. De 20-jarige zoon van de vermaarde Duitse autocoureur Michael Schumacher mag zijn eerste rondjes rijden in een Formule 1-bolide. Hij test dinsdag voor Ferrari en woensdag voor Alfa Romeo.</p>
