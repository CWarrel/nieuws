---
title: "Verstappen ’Werk aan de winkel’"
permalink: "2019-3-29-verstappen_’werk_aan_de_winkel’"
date: Fri, 29 Mar 2019 18:05:19 +0100
categories: 
- sport 
- autosport 
externe_link: "https://www.telegraaf.nl/sport/3368835/verstappen-werk-aan-de-winkel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fc4b7c82-5244-11e9-8a3a-02d1dbdc35d1.jpg"
---

<p class="intro">Max Verstappen heeft nog werk te doen in de aanloop naar de Grote Prijs van Bahrein. De Nederlandse coureur van Red Bull reed in de tweede vrije training de zesde tijd, nadat hij in de eerste vrije training niet verder was gekomen dan de vijfde tijd.</p> <p>,,Het was oké, maar er is werk aan de winkel”, was de conclusie van Verstappen. „Op de mediumband doen we het prima en dat is de belangrijkste band voor de race, maar wat de kwalificatie betreft moeten we nog wel iets vinden. Ferrari is duidelijk de snelste, maar we gaan ons best doen om het gat te dichten.”</p><p>De coureurs van Ferrari lieten zich zien in Bahrein. Ze stelden twee weken geleden nog teleur in Melbourne maar waren in beide vrije trainingen veruit de beste. Charles Leclerc was de snelste in de eerste vrije training, vlak voor zijn ploeggenoot Sebastian Vettel. In de tweede vrije training was Vettel iets sneller dan Leclerc.</p><p>Lewis Hamilton en Valtteri Bottas, uitkomend van Mercedes, moesten meer dan een halve seconde toegeven op hun concurrenten van Ferrari. Verstappen moest in de tweede vrije training ook nog Nico Hülkenberg van Renault voorlaten.</p><p>Bekijk hieronder De Opwarmronde, waarin presentator Pim Sedee met coureur Tom Coronel en verslaggever Erik van Haren vooruitblikt op de race in Bahrein.</p>
