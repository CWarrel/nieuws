---
title: "Ferrari heer en meester, Verstappen op gepaste afstand"
permalink: "2019-3-29-ferrari_heer_en_meester_verstappen_op_gepaste_afstand"
date: Fri, 29 Mar 2019 17:32:03 +0100
categories: 
- sport 
- autosport 
externe_link: "https://www.telegraaf.nl/sport/3368721/ferrari-heer-en-meester-verstappen-op-gepaste-afstand"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fe575a88-5243-11e9-a54a-02c309bc01c1.jpg"
---

<p class="intro">Ferrari lijkt het lek na de Grand Prix van Australië definitief boven te hebben. Net als in de eerste vrije trainingen voerden de rode bolides ook na de tweede sessie de tijdlijsten aan.</p> <p>Dit keer was het echter niet Charles Leclerc, maar Sebastian Vettel die de snelste tijd noteerde. De Duitser was 1:28,846 net even sneller dan zijn teamgenoot: 0,035 om precies te zijn.</p><p>Mercedes moest het andermaal doen met plek drie en vier, maar ook daar waren de rollen omgedraaid. Dit keer was Lewis Hamilton (1:29,449) iets rapper dan Valtteri Bottas (1:29,557).</p><p>Verstappen</p><p>Max Verstappen moest een plekje prijsgeven en ‘zakte’ naar plek zes. Zijn ronde van 1:29,725 was net niet genoeg om Renault-coureur Nico Hülkenberg (1:29,669) achter zich te houden.</p><p>Zijn Red Bull-teamgenoot Pierre Gasly (1:30,429) viel met een twaalfde tijd behoorlijk tegen. Kevin Magnussen, Lando Norris, Romain Grosjean, Daniil Kyvat en Carlos Sainz waren allemaal sneller.</p>
