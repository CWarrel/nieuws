---
title: "Leclerc en Gasly verwachten ’meer agressie’"
permalink: "2019-3-29-leclerc_en_gasly_verwachten_’meer_agressie’"
date: Fri, 29 Mar 2019 10:59:21 +0100
categories: 
- sport 
- autosport 
externe_link: "https://www.telegraaf.nl/sport/3365919/leclerc-en-gasly-verwachten-meer-agressie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3256939c-5214-11e9-aba6-02d1dbdc35d1.jpg"
---

<p class="intro">Ferrari-coureur Charles Leclerc en Red Bull-rijder Pierre Gasly verwachten dat er komend weekeinde tijdens de Grand Prix van Bahrein – op tactisch gebied – aanvallender zal worden gereden.</p> <p>Door de toevoeging van een extra DRS-strook, de derde in totaal, wordt inhalen op het circuit in de woestenij van Sakhir nog makkelijker dan het al was, zo voorspelden de twee donderdag bij de persconferentie.</p><p>,,Je zou nu kunnen kiezen voor een extra stop, aangezien je gemakkelijker kan inhalen en weer kan opschuiven”, aldus Leclerc. ,,Bahrein was al een circuit geweest waar je goed kon inhalen en nu wordt het alleen maar makkelijker.” Gasly is het met zijn concullega eens. ,,Je kunt nu een agressievere strategie kiezen.”</p><p>Het kunstmatig inhalen kan niet op ieders goedkeuring rekenen. Zo ziet Max Verstappen het liefst dat de rijders elkaar op eigen kracht bestrijden. ,,Ik ben een fan van schrappen, al is het op dit moment een goede oplossing voor bepaalde banen waar je amper kunt inhalen.” Gasly kijkt er anders tegenaan. ,,Als het voor meer show zorgt, denk ik dat iedereen blij is.”</p><p>De DRS-zones zijn dit seizoen sowieso een stuk effectiever geworden. Door de nieuwe, bredere achtervleugels krijgen achtervolgers een extra grote boost dan ze al kregen als ze de kleppen openklappen.</p><p>Bekijk hieronder De Opwarmronde, waarin presentator Pim Sedee met coureur Tom Coronel en verslaggever Erik van Haren vooruitblikt op de race in Bahrein.</p>
