---
title: "Video Van der Poel laat stuurmanskunst zien"
permalink: "2019-4-3-video_van_der_poel_laat_stuurmanskunst_zien"
date: Wed, 03 Apr 2019 13:21:37 +0200
categories: 
- sport 
- wielrennen 
externe_link: "https://www.telegraaf.nl/sport/3388298/video-van-der-poel-laat-stuurmanskunst-zien"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d50e0de6-5605-11e9-8a18-0217670beecd.jpg"
---

<p class="intro">Er circuleert een opvallend filmpje van Mathieu van der Poel op sociale media: het is een kort fragment van Nokere Koerse, waarop te zien is hoe de Nederlandse renner op 15 kilometer van de streep doodleuk met zijn wiel een steen van de weg tikt.</p> <p>Nokere was overigens ook de koers waarin Van der Poel zwaar ten val kwam. Gelukkig zonder veel schade, waardoor hij zijn Vlaams voorjaar gewoon kan voorzetten. Zo komt hij vandaag aan de start in Dwars door Vlaanderen, zijn laatste examen voor de Ronde van Vlaanderen zondag.</p><p>„Gent-Wevelgem van afgelopen zondag was een fijne kennismaking, ik heb ervan genoten”, zei hij vanochtend aan de start tegen Het Nieuwsblad. „De Ronde is de lastigste koers die je kan bedenken, ik wil er top aan de start staan. Wout is nog net meer favoriet dan mij, heeft meer indruk gemaakt maar we zullen zondag zien. Vandaag zal het een pittige finale worden, met een heel geconcentreerd parcours vol hellingen.”</p>
