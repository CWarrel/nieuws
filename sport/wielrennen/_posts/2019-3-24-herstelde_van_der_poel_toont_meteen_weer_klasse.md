---
title: "Herstelde Van der Poel toont meteen weer klasse"
permalink: "2019-3-24-herstelde_van_der_poel_toont_meteen_weer_klasse"
date: Sun, 24 Mar 2019 16:53:40 +0100
categories: 
- sport 
- wielrennen 
externe_link: "https://www.telegraaf.nl/sport/3341656/herstelde-van-der-poel-toont-meteen-weer-klasse"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/57edd224-4e4e-11e9-8c97-02d1dbdc35d1.jpg"
---

<p class="intro">Mathieu van der Poel heeft blijkbaar weinig last ondervonden van zijn zware valpartij in de sprint van Nokere Koerse.</p> <p>Mathieu van der Poel heeft blijkbaar weinig last ondervonden van zijn zware valpartij in de sprint van Vier dagen later reed de Nederlander van Corendon-Circus op indrukwekkende wijze naar de zege in de GP Denain. Van der Poel benutte een kasseistrook op zo'n 10 kilometer voor de streep om weg te rijden bij twee medevluchters.</p><p>Voor de 24-jarige Van der Poel was het zijn tweede zege van dit wegseizoen. Kort nadat hij de wereldtitel veldrijden had veroverd debuteerde hij op de weg met een ritzege in de Ronde van Antalya.</p><p>Van der Poel was met de Luxemburger Alex Kirsch en de Est Mihkel Raïm ontsnapt, met een plannetje in zijn achterhoofd. ,,Ik wist dat ik het niet op een groepssprint moest laten aankomen en wilde op de laatste kasseistrook alleen wegrijden. Dat lukte, maar het werden toen nog wel negen loodzware kilometers'', vertelde de winnaar, die de naweeën van de val in Nokere nog wel had gevoeld, bij France3. ,,Het doet zeer, ja. Zeker op het eind, toen ik tegen een vol sprintend peloton voorop moest blijven. Ik heb niet omgekeken.''</p><p>Kort achter Van der Poel sprintte de Fransman Marc Sarreau naar de tweede plaats. de Belg Timothy Dupont werd derde, Bram Welten (achtste) was de tweede Nederlander in de uitslag van de Noord-Franse wielerkoers.</p><p>Zijn optreden op de kasseien maakte indruk, maar Van der Poel zal dit jaar Parijs-Roubaix nog niet rijden. ,,De kasseien liggen me, maar die wedstrijd is iets voor later.'' Volgende week volgt een optreden in Gent-Wevelgem, zijn eerste hoofddoel van dit voorjaar.</p>
