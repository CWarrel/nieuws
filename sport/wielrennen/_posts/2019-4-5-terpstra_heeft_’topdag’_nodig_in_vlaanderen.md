---
title: "Terpstra heeft ’topdag’ nodig in Vlaanderen"
permalink: "2019-4-5-terpstra_heeft_’topdag’_nodig_in_vlaanderen"
date: Fri, 05 Apr 2019 15:22:25 +0200
categories: 
- sport 
- wielrennen 
externe_link: "https://www.telegraaf.nl/sport/3400898/terpstra-heeft-topdag-nodig-in-vlaanderen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/da7d3af8-57a5-11e9-bd41-0218eaf05005.jpg"
---

<p class="intro">Wielrenner Niki Terpstra gaat zondag als titelhouder van start in de Ronde van Vlaanderen, maar hij wordt niet tot de „echte” kanshebbers gerekend. De 34-jarige Nederlander vindt dat zelf niet zo vreemd.</p> <p>„Ik kan zo tien namen opnoemen die veel kans maken op de eindzege. Dat zal ongetwijfeld voor spanning en spektakel zorgen. Ikzelf heb nog niet dat topgevoel dat ik vorig seizoen had, maar misschien is het na zondag compleet anders”, liet Terpstra weten.</p><p>Vorig jaar reed hij nog in dienst van het ijzersterke Quick-Step. Mede dankzij de hulp van zijn teamgenoten kon hij zegevieren in ’Vlaanderens Mooiste’. Terpstra rijdt nu voor het meer bescheiden Direct Énergie.</p><p>„We zijn al wel een hechte ploeg geworden”, betoogde Terpstra. „Wat mezelf betreft, voel ik dat de conditie steeds beter wordt. Het zal echter niet simpel zijn om mijn titel te prolongeren. Er komt een nieuwe generatie aan, met Mathieu van der Poel en Wout van Aert. Vergeet ook Mads Pedersen en Bob Jungels niet. Wil ik zondag winnen, dan zal ik een topdag moeten hebben.”</p>
