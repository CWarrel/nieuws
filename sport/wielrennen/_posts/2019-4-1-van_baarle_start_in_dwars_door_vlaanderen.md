---
title: "Van Baarle start in Dwars door Vlaanderen"
permalink: "2019-4-1-van_baarle_start_in_dwars_door_vlaanderen"
date: Mon, 01 Apr 2019 19:54:05 +0200
categories: 
- sport 
- wielrennen 
externe_link: "https://www.telegraaf.nl/sport/3378645/van-baarle-start-in-dwars-door-vlaanderen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/243b5e42-54a7-11e9-8ae3-02d2fb1aa1d7.jpg"
---

<p class="intro">Dylan van Baarle doet mee aan de wielerkoers Dwars door Vlaanderen.</p> <p>De Nederlandse renner van Sky maakte afgelopen week in de Settimana Internazionale Coppi e Bartali zijn rentree na een breuk in een hand. Van Baarle heeft die wedstrijd goed doorstaan en verschijnt woensdag aan de start in Roeselare. De 26-jarige Van Baarle liep de blessure op in de Omloop Het Nieuwsblad. Na een operatie stond hij drie weken aan de kant.</p><p>Voorjaarsklassiekers</p><p>De komende voorjaarsklassiekers, de Ronde van Vlaanderen (aanstaande zondag) en Parijs-Roubaix (zondag 14 april), zijn dit jaar een hoofddoel voor Van Baarle. Vorig jaar eindigde hij als twaalfde in de Ronde van Vlaanderen en negentiende in Parijs-Roubaix. De vierde plaats in Vlaanderen het jaar ervoor is zijn beste resultaat tot nu toe in beide klassiekers.</p>
