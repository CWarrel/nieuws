---
title: "Kanshebber Ronde van Vlaanderen ziek door champagne"
permalink: "2019-4-4-kanshebber_ronde_van_vlaanderen_ziek_door_champagne"
date: Thu, 04 Apr 2019 14:45:36 +0200
categories: 
- sport 
- wielrennen 
externe_link: "https://www.telegraaf.nl/sport/3395297/kanshebber-ronde-van-vlaanderen-ziek-door-champagne"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a12e8690-56d7-11e9-bf68-0255c322e81b.jpg"
---

<p class="intro">Oliver Naesen is plotseling twijfelachtig voor de Ronde van Vlaanderen.</p> <p>De kopman van AG2R geldt als een van de favorieten, maar de Belg kampt met bronchitis, die hij vermoedelijk opliep door de champagnedouche tijdens de podiumceremonie na Gent-Wevelgem.</p><p>Naesen verkeert in supervorm. Hij werd dit voorjaar al tweede in Milaan-Sanremo en afgelopen weekend spurtte hij naar de derde plek in Gent-Wevelgem. Maar in Dwars door Vlaanderen kwam hij er niet aan te pas en eindigde hij 19de.</p><p>Na de wedstrijd bleek dat de Belg last heeft van een bronchitis en een antibioticakuur heeft gekregen, zo bevestigt hij zelf aan de Belgische zender TV Oost.</p><p>Naesen vermoedt dat hij ziek is geworden na de champagnedouche tijdens de podiumceremonie na Gent-Wevelgem. De 28-jarige renner hoopt dat de behandeling snel werkt, maar het is hoogstens twijfelachtig of hij in optimale conditie aan de start verschijnt van ’Vlaanderens Mooiste’.</p>
