---
title: "Van Vleuten trainde 'als een kerel' voor Ronde van Vlaanderen"
permalink: "2019-4-5-van_vleuten_trainde_'als_een_kerel'_voor_ronde_van_vlaanderen"
date: Fri, 05 Apr 2019 14:43:05 +0200
categories: 
- sport 
- wielrennen 
externe_link: "https://nos.nl/l/2279131"
feature_image: "https://nos.nl/data/image/2019/04/05/541640/1008x567.jpg"
---

<p>Geen Anna van der Breggen aan de start zondag in Vlaanderen, maar wel de winnares van 2011: Annemiek van Vleuten. De kopvrouw van Mitchelton-Scott is een van de favorieten voor de zestiende editie van Vlaanderens Mooiste.</p>
<p>De 36-jarige Nederlandse kijkt uit naar de wedstrijd. "Ik beleefde acht jaar geleden in deze wedstrijd mijn doorbraak."</p>
<p>Sindsdien stelde ze echter telkens teleur in het voorjaar. "Nu heb ik er heel veel zin in. Misschien nog wel iets meer dan in andere jaren. Hoe dat komt? Ik heb voor het eerst in die acht jaar weer eens in het voorjaar een wedstrijd gewonnen. Dan kijk je met iets meer vertrouwen naar deze wedstrijd uit."</p>
<h2>Strade Bianche</h2>
<p>Van Vleuten won in maart Strade Bianche. "Waarom ik nu wel in vorm ben zo vroeg in het jaar? Ik denk dat het komt door het trainingskamp met de mannen. Dat heeft me veel goed gedaan. Negen dagen hard bikkelen", verwijst ze naar de 30.000 hoogtemeters die ze in januari aflegde met renners als Simon en Adam Yates.</p>
<p>"Daar profiteer ik heel veel van. Het was een soort mini-Tour. Of ik getraind heb als een man? Ja. Als een kerel."</p>
