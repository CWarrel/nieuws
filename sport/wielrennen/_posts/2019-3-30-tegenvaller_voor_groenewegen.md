---
title: "Tegenvaller voor Groenewegen"
permalink: "2019-3-30-tegenvaller_voor_groenewegen"
date: Sat, 30 Mar 2019 12:01:20 +0100
categories: 
- sport 
- wielrennen 
externe_link: "https://www.telegraaf.nl/sport/3370185/tegenvaller-voor-groenewegen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/331e6e44-52dc-11e9-9815-0218eaf05005.jpg"
---

<p class="intro">Dylan Groenewegen verschijnt zondag niet aan de start van de Vlaamse semiklassieker Gent-Wevelgem.</p> <p>De sprinter van Team Jumbo-Visma is ziek, zo laat hij in een tweet weten. „Helaas geen Gent-Wevelgem voor mij vanwege ziekte, maar ik kijk tevreden terug op deel één van dit seizoen, voor nu herstellen en dan in één rechte lijn richting de Tour!”, meldt hij.</p><p>De 25-jarige Groenewegen schreef dit seizoen al vijf wedstrijden op zijn naam. Hij won etappes in de Ronde van Valencia, de Ronde van de Algarve en Parijs-Nice (2x). Woensdag was hij de snelste in de Driedaagse Brugge-De Panne. Hij gold om die reden als een van de favorieten voor de eindzege in Gent-Wevelgem, een wedstrijd uit de World-Tour.</p>
