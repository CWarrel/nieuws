---
title: "De sport van vrijdag bij de NOS"
permalink: "2019-4-5-de_sport_van_vrijdag_bij_de_nos"
date: Fri, 05 Apr 2019 06:21:55 +0200
categories: 
- sport 
- wielrennen 
externe_link: "https://nos.nl/l/2279074"
feature_image: "https://nos.nl/data/image/2019/04/05/541548/1008x567.jpg"
---

<p>Studio Sport is vandaag jarig. Op 5 april 1959 was de eerste uitzending van - toen nog - Sport in Beeld, de voorloper van Studio Sport. Herman van der Zandt presenteert om 22.26 uur op NPO 1 de speciale jubileumuitzending Met het Bord op Schoot.</p>
<p>Tegenover hem de oud-topsporters Gregory Sedoc, Mark Huizinga, Ellen van Langen en de presentatoren Tom Egbers, Henry Schut en Dione de Graaff.</p>
<h2>Bekende Nederlanders</h2>
<p>Ook komt er in het Sportjournaal (18.45 uur, NPO 1) weer een favoriet moment van een bekende Nederlander uit de 60-jarige geschiedenis van Studio Sport voorbij.</p>
<p>Bekijk hieronder nogmaals de favoriete fragmenten van Andr√© Rieu, Youp van 't Hek, Matthijs van Nieuwkerk en Jochem Myjer.</p>
<p>De Nederlandse voetbalsters spelen vanavond in Arnhem een oefenwedstrijd tegen Mexico. Oranje bereidt zich voor op het WK, dat komende zomer in Frankrijk wordt gehouden. Dinsdag oefenen ze in Alkmaar ook nog tegen Chili.</p>
<p>Het duel met de Mexicanen is vanaf de aftrap om 20.00 uur te volgen via het liveblog op NOS.nl, de NOS-app en een halfuurtje later ook in Langs de Lijn En Omstreken op NPO Radio 1. De samenvatting is te zien om 22.40 uur in Nieuwsuur op NPO 2.</p>
<h2>Eredivisie</h2>
<p>Verder blikken we vandaag vooruit op de aankomende speelronde in de eredivisie. Ajax staat voor een belangrijke week met de eerste kwartfinalewedstrijd in de Champions League tegen Juventus. Maar zaterdag moeten de Amsterdammers eerst naar Tilburg voor het duel met Willem II.</p>
<p>In het liveblog 'Warming-up' op NOS.nl en in de app zijn alle wetenswaardigheden over de voorbereidingen van de clubs op de 29ste speelronde te volgen. En in het Sportjournaal van 18.45 uur op NPO 1 en in Langs de Lijn En Omstreken peilen we alvast de stemming in Tilburg en Amsterdam.</p>
<p>Verder blikken we in deze uitzendingen ook vooruit op de Ronde van Vlaanderen en de marathon van Rotterdam van aanstaande zondag.</p>
