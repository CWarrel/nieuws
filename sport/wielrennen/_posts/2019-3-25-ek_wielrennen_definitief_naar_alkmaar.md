---
title: "EK wielrennen definitief naar Alkmaar"
permalink: "2019-3-25-ek_wielrennen_definitief_naar_alkmaar"
date: Mon, 25 Mar 2019 07:54:03 +0100
categories: 
- sport 
- wielrennen 
externe_link: "https://www.telegraaf.nl/sport/3343424/ek-wielrennen-definitief-naar-alkmaar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b3d70cd8-4edd-11e9-9f50-0218eaf05005.jpg"
---

<p class="intro">Het Europees kampioenschap wielrennen op de weg is definitief toegewezen aan Alkmaar.</p> <p>De gemeente had zich al kandidaat gesteld, maar nu heeft de Europese wielerbond UEC de titelstrijd ook officieel aan de kaasstad gegeven.</p><p>Het EK op de weg vindt plaats van 7 tot 11 augustus. Er zijn dertien onderdelen: de wegwedstrijd en tijdrit voor mannen, vrouwen, onder 23, junioren en de ’mixed team relay’. Dat is een estafette waarin mannen en vrouwen elkaar aflossen. Dat nieuwe onderdeel vervangt de ploegenrit. De coureurs rijden over een afgesloten parcours door onder meer het historisch centrum, de molens in de polder en de kasseien van de Munnikenweg.</p><p>Annecy</p><p>De Europese wielerbond moest op zoek naar een andere locatie voor het EK omdat de Franse stad Annecy de organisatie teruggaf. Alkmaar steekt een kleine miljoen euro in het evenement.</p><p>Het EK op de weg is een relatief jong evenement. Peter Sagan was in 2016 de beste bij de mannen. Daarna wonnen ook Alexander Kristoff (2017) en Matteo Trentin (2018). Bij de vrouwen veroverden Anna van der Breggen (2016) Marianne Vos (2017) en Marta Bastianelli (2018) de Europese titel.</p><p>Alkmaar</p><p>Wethouder Pieter Dijkman van de gemeente Alkmaar is blij met de toewijzing: „Alkmaar en omgeving worden hiermee op de kaart gezet en dat is goed voor de economie van de regio Alkmaar en prachtig voor de wielersport in Nederland.”</p><p>De Noord-Hollandse renners Laurens ten Dam en Niki Terpstra zijn de ambassadeurs van het evenement. „Wij zijn supertrots met de EK in Alkmaar. We zijn al druk bezig om het parcours te testen en uit te zetten”, aldus Ten Dam.</p>
