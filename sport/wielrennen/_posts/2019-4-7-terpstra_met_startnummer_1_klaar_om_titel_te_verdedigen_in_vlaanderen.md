---
title: "Terpstra met startnummer 1 klaar om titel te verdedigen in Vlaanderen"
permalink: "2019-4-7-terpstra_met_startnummer_1_klaar_om_titel_te_verdedigen_in_vlaanderen"
date: Sun, 07 Apr 2019 07:59:36 +0200
categories: 
- sport 
- wielrennen 
externe_link: "https://nos.nl/l/2279365"
feature_image: "https://nos.nl/data/image/2019/04/07/541973/1008x567.jpg"
---

<p>Nummer 1. Met dat nummer op zijn rug begint Niki Terpstra vandaag aan de Ronde van Vlaanderen. De 34-jarige renner van Direct Energie heeft dat natuurlijk te danken aan zijn overwinning van vorig jaar. "Dat is erg bijzonder en daar moet ik niet van vergeten te genieten", glimlacht de Noord-Hollander.</p>
<p>Vorig jaar was Terpstra enorm sterk in het voorjaar voordat hij de Ronde won. Zo was hij onder andere de sterkste in E3 Harelbeke. Maar nu lijkt het iets minder te gaan. "Ik reed dit jaar soms te veel achter de feiten aan", legt Terpstra uit.</p>
<h2>Afvalrace</h2>
<p>Desondanks voelt de renner zich wel helemaal klaar om vandaag zijn titel te verdedigen. "Vlaanderen is zo lang en zo'n afvalrace. Ik verwacht dat ik uiteindelijk gewoon met mijn goede conditie van voren zit."</p>
