---
title: "Eerste verlies NAC Breda onder Brood"
permalink: "2019-4-6-eerste_verlies_nac_breda_onder_brood"
date: Sat, 06 Apr 2019 22:49:30 +0200
categories: 
- sport 
- scoreboard 
externe_link: "https://www.telegraaf.nl/sport/3405405/eerste-verlies-nac-breda-onder-brood"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/88924e46-58ad-11e9-97c7-02d2fb1aa1d7.JPG"
---

<p class="intro">Hekkensluiter NAC Breda is onder de nieuwe trainer Ruud Brood niet langer ongeslagen. De Brabantse ploeg ging bij subtopper Heracles Almelo in de slotfase onderuit door een doelpunt van Kristoffer Peterson: 1-0.</p> <p>De positie van NAC op de ranglijst verslechterde door de remise van concurrent De Graafschap tegen AZ (1-1). De thuisclub daarentegen verstevigde de positie in de subtop, goed voor deelname aan de play-offs voor een Europees ticket.</p><p>NAC won onder leiding van Brood eerder bij Excelsior (1-2). Hij debuteerde op de bank met een gelijkspel tegen VVV-Venlo (1-1). Hoewel het voetbal nog veel te wensen overlaat, heeft de opvolger van de opgestapte coach Mitchell van der Gaag wel de teamgeest en de veldbezetting bij NAC verbeterd. Dat bleek in Almelo, waar de manschappen van Brood met man en macht streden voor een positief resultaat. In de 81e minuut sloeg Peterson met een kopbal alsnog toe.</p><p>De nipte zege van Heracles was niet onverdiend. De thuisploeg dwong de meeste kansen af. Mohammed Osman, Peterson en Lerin Duarte verzuimden evenwel de score te openen. Met het nodige kunst- en vliegwerk leek NAC-doelman Benjamin van Leer ongeschonden het eindsignaal te halen, maar Peterson besliste anders: 1-0.</p>
