---
title: "Federer overtuigt, Canadese tiener jongste halvefinalist ooit in Miami"
permalink: "2019-3-27-federer_overtuigt_canadese_tiener_jongste_halvefinalist_ooit_in_miami"
date: Wed, 27 Mar 2019 21:39:55 +0100
categories: 
- sport 
- tennis 
externe_link: "http://feeds.nos.nl/~r/nossporttennis/~3/daGMX_HTcd0/2277888"
feature_image: "https://nos.nl/data/image/2019/03/27/539799/1008x567.jpg"
---

<p>Roger Federer is in tegenstelling tot Novak Djokovic wel tot de kwartfinales van het masterstoernooi in Miami doorgedrongen. De 37-jarige Zwitser won overtuigend van de Rus Daniil Medvedev: 6-4, 6-2.</p>
<p>De partij was door regenval naar donderdag verplaatst en de extra rust leek Federer goed te hebben gedaan. De drievoudig winnaar oogde scherp (22 winners en 8 onnodige fouten), bewoog goed en serveerde sterk (hij kreeg geen enkel breekpunt tegen).</p>
<h2>Niveauverschil</h2>
<p>De 23-jarige Medvedev, toch de nummer vijftien van de wereld, weerde zich kranig, maar het niveauverschil was simpelweg te groot.</p>
<p>"Ik ben tevreden over mijn niveau van vandaag. Ik serveer bovendien de hele week al goed", omschreef Federer zijn zege. Hij krijgt nu te maken met de Zuid-Afrikaan Kevin Anderson.</p>
<p>John Isner drong op de voor hem bekende wijze door tot de halve finales. Het servicekanon versloeg Roberto Bautista-Agut in twee tiebreaks: 7-6 (1), 7-6 (5).</p>
<p>Isner won in Miami al van Lorenzo Sonego (7-6, 7-6), Albert Ramos (7-5, 7-6) en Kyle Edmund (7- 6,7-6) en ook nu verliepen de sets op service en moesten tiebreaks voor de beslissing zorgen.</p>
<h2>Jongste halvefinalist ooit in Miami</h2>
<p>Isner treft in de halve finales de Canadees FÃ©lix Auger-Aliassime, die Borna Coric versloeg: 7-6 (3), 6-2. Auger-Aliassime is met zijn 18 jaar de jongste halvefinalist ooit in Miami.</p>
<p>Rafael Nadal haalde in 2005 de finale, maar was toen ruim twee maanden ouder dan de Canadees nu is. Auger-Aliassime trof de voor de vijfde keer een speler uit de toptwintig van de wereld en hij boekte zijn vijfde zege.</p><img src="http://feeds.feedburner.com/~r/nossporttennis/~4/daGMX_HTcd0" height="1" width="1" alt=""/>
