---
title: "Nadal moet clash met Federer laten schieten"
permalink: "2019-3-16-nadal_moet_clash_met_federer_laten_schieten"
date: Sat, 16 Mar 2019 19:11:50 +0100
categories: 
- sport 
- tennis 
externe_link: "https://www.telegraaf.nl/sport/3301763/nadal-moet-clash-met-federer-laten-schieten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1549c2e8-482c-11e9-992c-02d1dbdc35d1.jpg"
---

<p class="intro">Een enorme tegenvaller voor tennisfans van over de hele wereld. Rafael Nadal heeft zich met een blessure teruggetrokken voor zijn clash tegen Roger Federer in de halve finales van het Masterstoernooi van Indian Wells.</p> <p>De 32-jarige Spanjaard raakte vrijdag in zijn kwartfinale tegen Karen Khachanov geblesseerd aan zijn knie en heeft te veel last van het gewricht om de strijd met Federer aan te gaan. Nadal werd in zijn loopbaan al vele malen getroffen door knieproblemen. „Ik voelde vanmorgen tijdens de warming up dat ik er niet klaar voor was”, liet een balende Nadal weten.</p><p>De twee grootheden zouden elkaar in de Californische woestijn voor de 39e keer treffen. Nadal leidt met 23-15. De Spanjaard wil waarschijnlijk geen enkel risico lopen met het gravelseizoen in zich. Nadal gaat in juni voor zijn twaalfde eindzege op Roland Garros.</p><p>Dominic Thiem heeft zich voor het eerst geplaatst voor de finale van Indian Wells. De als zevende geplaatste Oostenrijker versloeg in de halve eindstrijd Milos Raonic met 7-6 (3), 6-7 (3) en 6-4.</p>
