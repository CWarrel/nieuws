---
title: "Ongeloof bij Djokovic na zeperd"
permalink: "2019-3-27-ongeloof_bij_djokovic_na_zeperd"
date: Wed, 27 Mar 2019 07:53:39 +0100
categories: 
- sport 
- tennis 
externe_link: "https://www.telegraaf.nl/sport/3353550/ongeloof-bij-djokovic-na-zeperd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0ceba01a-505d-11e9-9531-02d2fb1aa1d7.jpg"
---

<p class="intro">Novak Djokovic stond in de derde ronde van het prestigieuze toernooi in Miami een set en een break voor tegen Roberto Bautista Augut, maar uiteindelijk vloog de nummer één van de wereld er wel uit tegen zijn saai opponent: 6-1, 5-7 en 3-6.</p> <p>Eerder dit jaar gaf Djokovic in Doha ook al een ruime voorsprong weg tegen de nummer 25 van de wereld. De winnaar van vijftien grandslamtoernooien baalde na afloop als een stekker van zijn nederlaag bij het toernooi dat hij in verleden al vijf keer won.</p><p>„Hij is een heel sterke speler en ik feliciteer hem met zijn indrukwekkende comeback, maar deze wedstrijd had ik niet moeten verliezen”, zei de Servische nummer één van de wereld. „Ik kreeg zo veel kansen, zo veel gemiste kansen. Dit gebeurt als je die niet op tijd benut.” Djokovic benutte vier van zijn dertien breekpunten. Bautista pakte vier van zijn zeven kansen.</p>
