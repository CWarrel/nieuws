---
title: "’Cartoon Serena Williams niet racistisch’"
permalink: "2019-2-25-’cartoon_serena_williams_niet_racistisch’"
date: Mon, 25 Feb 2019 07:54:54 +0100
categories: 
- sport 
- tennis 
externe_link: "https://www.telegraaf.nl/sport/3201491/cartoon-serena-williams-niet-racistisch"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7061cfe0-38eb-11e9-89a3-37e0b7fa7dff.jpg"
---

<p class="intro">De cartoon van tennisster Serena Williams die de Australische krant Herald Sun in september plaatste, is niet racistisch en seksistisch. Tot dat oordeel is de Raad voor Journalistiek in Australië gekomen.</p> <p>Op de spotprent was een woedende en stampvoetende Williams te zien, met dik aangezette lippen en een grote bos kroeshaar. Op de achtergrond vraagt de scheidsrechter aan de Japanse tennisster Naomi Osaka, die het in de finale van de US Open tegen Williams opnam, of ze haar tegenstandster wil laten winnen.</p><p>De tekening van illustrator Mark Knight werd door critici als zeer ongepast beschouwd. De krant besloot de controversiële cartoon in september te herplaatsen. „Als de zelfbenoemde censoren van Mark Knight het voor het zeggen krijgen wordt ons nieuwe politiek correcte leven inderdaad heel saai”, voegde de Herald Sun daaraan toe in een hoofdredactioneel commentaar op de voorpagina. „De tekening drijft terecht de spot met slecht gedrag van een tennislegende”, twitterde hoofdredacteur Damon Johnston.</p><p>De Raad voor Journalistiek zegt een aantal klachten te hebben ontvangen. De cartoon is echter niet in strijd met de normen in de media, aldus de raad.</p>
