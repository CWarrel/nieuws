---
title: "Federer treft Tsitsipas in finale Dubai"
permalink: "2019-3-1-federer_treft_tsitsipas_in_finale_dubai"
date: Fri, 01 Mar 2019 18:58:00 +0100
categories: 
- sport 
- tennis 
externe_link: "https://www.telegraaf.nl/sport/3229818/federer-treft-tsitsipas-in-finale-dubai"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ed60f332-3c73-11e9-9592-1b173bcf7f8f.jpg"
---

<p class="intro">Roger Federer heeft de finale van het toernooi van Dubai bereikt. Daarin treft hij Stefanos Tsitsipas.</p> <p>De Zwitser, twintigvoudig winnaar van een grandslam, versloeg op het hardcourt in de Verenigde Arabische Emiraten de Kroaat Borna Coric. Dat deed hij in iets meer dan een uur en in twee sets, 6-2 6-2.</p><p>Honderd</p><p>Federer onderneemt in Dubai een poging om voor de honderdste keer een toernooi te winnen.</p><p>Zijn tegenstander in de finale is Tsitsipas. De 20-jarige Griek won in de halve finale van de Fransman GaÃ«l Monfils. Dat deed hij in drie sets, 4-6 7-6 (4) 7-6 (4).</p><p>Revanche</p><p>Tsitsipas wist dit jaar in de vierde ronde van de Australian Open nog te winnen van Federer. De Zwitser zal uitzijn op revanche, al zal dat lastig worden. De Griek is namelijk met acht zeges op rij in topvorm.</p>
