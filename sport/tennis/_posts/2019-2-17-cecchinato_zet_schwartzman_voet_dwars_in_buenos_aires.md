---
title: "Cecchinato zet Schwartzman voet dwars in Buenos Aires"
permalink: "2019-2-17-cecchinato_zet_schwartzman_voet_dwars_in_buenos_aires"
date: Sun, 17 Feb 2019 20:29:25 +0100
categories: 
- sport 
- tennis 
externe_link: "https://www.telegraaf.nl/sport/3168436/cecchinato-zet-schwartzman-voet-dwars-in-buenos-aires"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/560260d0-32ea-11e9-894f-37d628c3752a.jpg"
---

<p class="intro">Marco Cecchinato heeft het ATP-toernooi van Buenos Aires gewonnen. De Italiaanse tennisser versloeg de Argentijn Diego Schwartzman vrij eenvoudig met 6-1 6-2.</p> <p>De 26-jarige Cecchinato en de even oude Schwartzman speelden allebei voor de derde titel in hun loopbaan. Schwartzman (negentiende op de wereldranglijst) speelde voor eigen publiek, maar haalde daar geen voordeel uit. Cecchinato, de nummer 18 van de wereld, liet zien zich ook thuis te voelen op het Argentijnse gravel.</p><p>Cecchinato, die vorig jaar doorbrak met een halve finaleplaats op Roland Garros, zorgde ervoor dat Buenos Aires geen Argentijnse winnaar kreeg. De gravelspecialist versloeg in de halve finale Guido Pella en diens landgenoot Schwartzman moest een dag later na 1 uur en 6 minuten buigen.</p><p>Tijdens het jaar van zijn doorbraak wist Cecchinato de graveltoernooien van Umag en Boedapest te winnen.</p>
