---
title: "Bertens verspeelt door vroege nederlaag kostbare ranglijstpunten"
permalink: "2019-4-4-bertens_verspeelt_door_vroege_nederlaag_kostbare_ranglijstpunten"
date: Thu, 04 Apr 2019 21:19:00 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/L6-3KU_Xv9Q/2279048"
feature_image: "https://nos.nl/data/image/2019/04/05/541575/1008x567.jpg"
---

<p>Kiki Bertens heeft de achtste finales van het graveltoernooi van Charleston niet overleefd. Ondanks een riante voorsprong leverde ze tegen de Griekse Maria Sakkari de eerste set in, waarna ze niet meer in staat bleek het tij te keren: 6-7 (8), 3-6.</p>
<p>Een jaar geleden won Bertens het toernooi in South Carolina, aan de Amerikaanse oostkust. Dat leverde haar veel punten op voor de wereldranglijst die ze dit jaar moest verdedigen, maar aan die opdracht kon ze niet voldoen.</p>
<h2>Bertens zakt naar plaats zeven of acht</h2>
<p>Bertens, momenteel de mondiale nummer zes, levert door haar nederlaag veel punten in, waardoor ze de aansluiting met de topvijf kwijtraakt. Ze zakt in ieder geval naar plaats zeven en mogelijk zelfs plaats acht als Sloane Stephens de finale haalt in Charleston.</p>
<p>Na een eenvoudige zege op de Italiaanse qualifier Martina Trevisan (6-2, 6-1) in de tweede ronde begon Bertens (vrijgesteld in de eerste ronde) ook goed aan haar derderondepartij.</p>
<p>Ze pakte een 4-1 voorsprong, maar sleepte de set niet binnen. Ook een marge van 5-1 in de tiebreak volstond niet, de setwinst ging naar Sakkari, de nummer 50 van de wereld.</p>
<h2>Peptalk Sluiter helpt weinig</h2>
<p>Een korte peptalk van coach Raemon Sluiter had niet het gewenste effect. Het spel van Bertens bleef in de tweede set wisselvallig. En wanneer ze de druk wel wist op te voeren, knokte haar Griekse opponente zich daar steeds knap onderuit. Sakkari won de set met 6-3 en beÃ«indigde het toernooi van Bertens.</p><img src="http://feeds.feedburner.com/~r/nossporttennis/~4/L6-3KU_Xv9Q" height="1" width="1" alt=""/>
