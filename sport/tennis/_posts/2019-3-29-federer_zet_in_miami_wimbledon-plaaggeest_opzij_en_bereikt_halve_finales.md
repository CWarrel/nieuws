---
title: "Federer zet in Miami Wimbledon-plaaggeest opzij en bereikt halve finales"
permalink: "2019-3-29-federer_zet_in_miami_wimbledon-plaaggeest_opzij_en_bereikt_halve_finales"
date: Fri, 29 Mar 2019 08:19:16 +0100
categories: 
- sport 
- tennis 
externe_link: "http://feeds.nos.nl/~r/nossporttennis/~3/LpPwHl9z85E/2278059"
feature_image: "https://nos.nl/data/image/2019/03/29/540028/1008x567.jpg"
---

<p>Roger Federer heeft zich zonder problemen geplaatst voor de halve finales van het masterstoernooi in Miami. De Zuid-Afrikaan Kevin Anderson, die vorig jaar op Wimbledon Federer in de halve finales na een slopende partij wist te verslaan, verliet nu met 6-0, 6-4 de baan.</p>
<p>Federer begon de wedstrijd ijzersterk: hij won acht games op een rij en kreeg pas halverwege de tweede set een beetje tegenstand. Anderson wist de partij echter niet meer om te gooien.</p>
<p>Voor een plek in de finale moet de Zwitserse nummer vijf van de wereld zien af te rekenen met de Canadees Denis Shapovalov, die de halve eindstrijd bereikte door de Amerikaan Frances Tiafoe te verslaan: 6-7 (5), 6-4, 6-2.</p>
<p>In de andere halve finale staat ook een Canadees. Félix Auger-Aliassime strijdt met John Isner voor een plek in de finale.</p>
<h2>Vrouwenfinale: Plísková en Barty</h2>
<p>Bij het vrouwentoernooi zijn de halve finales al gespeeld. Karoliná Plísková en Ashleigh Barty bereikten de eindstrijd. De Tsjechische klopte Simona Halep: 7-5,6-1. De Australische versloeg Anett Kontaveit met 6-3, 6-3.</p>
<p>Halep, die bij een zege de nieuwe nummer één van de wereld zou zijn geweest, liet in de eerste set wel goed tennis zien, maar Plísková haalde simpelweg alles terug. In het tweede bedrijf was er voor Halep geen houden meer aan.</p>
<p>Het duel tussen Barty en Kontaveitt begon door de regen een uur later en lag na vijf minuten spel weer 2,5 uur stil. Na vervolgens één game gespeeld te hebben, zorgde de regen voor nog eens twee uur oponthoud.</p><img src="http://feeds.feedburner.com/~r/nossporttennis/~4/LpPwHl9z85E" height="1" width="1" alt=""/>
