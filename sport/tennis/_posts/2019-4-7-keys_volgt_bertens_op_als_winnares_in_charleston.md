---
title: "Keys volgt Bertens op als winnares in Charleston"
permalink: "2019-4-7-keys_volgt_bertens_op_als_winnares_in_charleston"
date: Sun, 07 Apr 2019 22:13:20 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/aUJjO0LZO9w/2279491"
feature_image: "https://nos.nl/data/image/2019/04/07/542186/1008x567.jpg"
---

<p>Madison Keys heeft het toernooi van Charleston gewonnen. De opvolgster van Kiki Bertens was in de finale Caroline Wozniacki met 7-6 (5), 6-3 de baas.</p>
<p>De Amerikaanse aanvalster en de Deense verdedigster schotelden het publiek een mooie partij voor, waarin enkele punten het verschil maakten. Wozniacki sloeg een dubbele fout bij 3-3 in de tiebreak en liet in de volgende rally de bal ten onrechte lopen. Ze dacht dat de bal uit zou gaan, maar dat bleek niet het geval.</p>
<p>Keys kwam in de tweede set een break voor door een fortuinlijke netbal op breekpunt en serveerde de partij met overtuiging uit. De Amerikaanse boekte daarmee in haar achtste WTA-finale haar vierde toernooizege.</p>
<h2>Bertens zakt van zes naar zeven</h2>
<p>Keys klimt door haar overwinning naar de veertiende plaats op de wereldranglijst. Bertens zakt van de zesde naar de zevende plaats.</p><img src="http://feeds.feedburner.com/~r/nossporttennis/~4/aUJjO0LZO9w" height="1" width="1" alt=""/>
