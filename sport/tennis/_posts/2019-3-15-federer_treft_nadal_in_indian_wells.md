---
title: "Federer treft Nadal in Indian Wells"
permalink: "2019-3-15-federer_treft_nadal_in_indian_wells"
date: Fri, 15 Mar 2019 23:59:00 +0100
categories: 
- sport 
- tennis 
externe_link: "https://www.telegraaf.nl/sport/3299519/federer-treft-nadal-in-indian-wells"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/02f36308-4776-11e9-b66c-02d2fb1aa1d7.jpg"
---

<p class="intro">Roger Federer heeft zich overtuigend geplaatst voor de halve finales van het Masterstoernooi in Indian Wells.</p> <p>De vijfvoudig winnaar had geen enkele moeite met Hubert Hurkacz: 6-4 en 6-4. Onder het toeziend oog van de multimiljardairs Larry Ellison (toernooi-eigenaar en medeoprichter van Oracle) en Bill Gates (medeoprichter van Microsoft) liet de 37-jarige Zwitser de vijftien jaar jongere Pool kansloos. De Pool had in de derde ronde de nummer 7 van de wereld, Kei Nishikori, uitgeschakeld.</p><p>In de halve finales krijgt Federer te maken met Rafael Nadal. De Spanjaard klopte ondanks knieproblemen de Rus Karen Khachanov in twee tiebreaks: 7-6 (2) en 7-6 (2).</p><p>Federer en Nadal troffen elkaar al drie keer eerder in de Calfornische woestijn. Federer won twee van de drie ontmoetingen. In totaal leidt Nadal de head to head met 23-15. Al versloeg Federer zijn rivaal uit Spanje de laatste vijf keer.</p><p>Dominic Thiem en Milos Raonic zijn al zeker van een plek in de halve eindstrijd. Beide halve finales worden zaterdag afgewerkt.</p>
