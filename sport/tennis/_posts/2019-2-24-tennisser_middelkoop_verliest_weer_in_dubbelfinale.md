---
title: "Tennisser Middelkoop verliest weer in dubbelfinale"
permalink: "2019-2-24-tennisser_middelkoop_verliest_weer_in_dubbelfinale"
date: Sun, 24 Feb 2019 13:40:19 +0100
categories: 
- sport 
- tennis 
externe_link: "https://www.telegraaf.nl/sport/3198586/tennisser-middelkoop-verliest-weer-in-dubbelfinale"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/58250600-3831-11e9-abd7-6737a57e24e8.jpg"
---

<p class="intro">Matwé Middelkoop heeft ook zijn tweede dubbelfinale van dit jaar verloren. De 35-jarige Brabandse tennisser greep met zijn partner Ben McLachlan, een geboren Nieuw-Zeelander die voor Japan uitkomt, naast de titel in Marseille.</p> <p>Het als derde geplaatste duo verloor via een supertiebreak van het Franse koppel Jérémy Chardy/Fabrice Martin: 6-3 6-7 (4) 10-3.</p><p>Begin dit jaar bereikte Middelkoop met Robin Haase al de finale van het ATP-toernooi in Doha. Het Nederlandse duo moest daarin buigen voor David Goffin uit België en diens Franse partner Pierre-Hugues Herbert, ook via een supertiebreak.</p><p>Vorig jaar wonnen Middelkoop en Haase drie toernooien op de ATP Tour, in Pune, Sofia en Umag. Middelkoop verloor daarnaast in 2018 met diverse partners vier finales.</p>
