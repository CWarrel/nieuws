---
title: "Knieblessure dwingt Williams opnieuw tot opgave"
permalink: "2019-3-23-knieblessure_dwingt_williams_opnieuw_tot_opgave"
date: Sat, 23 Mar 2019 23:39:00 +0100
categories: 
- sport 
- tennis 
externe_link: "https://www.telegraaf.nl/sport/3340060/knieblessure-dwingt-williams-opnieuw-tot-opgave"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/87ba5848-4dbc-11e9-a380-02d2fb1aa1d7.jpg"
---

<p class="intro">Serena Williams heeft zich teruggetrokken uit het WTA-toernooi van Miami.</p> <p>De Amerikaanse voormalig nummer 1 van de wereld heeft een blessure aan haar linkerknie, meldt het Miami Open.</p><p>De 37-jarige Williams zou in de derde ronde aantreden tegen de Chinese Qiang Wang. In de tweede ronde had Williams, die in de openingsronde een bye had, gewonnen van de Zweedse Rebecca Peterson. Williams gaf eerder deze maand tijdens Indian Wells in de derde ronde op tegen de Spaanse Garbine Muguruza.</p><p>Osaka</p><p>De Japanse Naomi Osaka is in de derde ronde van Miami blijven steken. De nummer 1 van de wereld liet zich met 4-6 7-6 (4) 6-3 verrassen door Su-Wei Hsieh uit Taiwan. Osaka gaf een 6-4 4-2 voorsprong uit handen en liet het in de tweede set na de wedstrijd uit te serveren.</p><p>Toen Hsieh op gelijke hoogte was gekomen, verloor Osaka langzamerhand de controle over de wedstrijd. In de derde set leidde Osaka nog wel met 2-0, maar de handige Hsieh sloeg meteen terug. Ze benutte haar eerste wedstrijdpunt met een stopvolley.</p><p>Vierde keer</p><p>Het is de vierde keer dat de 33-jarige Hsieh, de nummer 27 van de wereld, van een speelster uit de top-5 weet te winnen. Vorige maand won ze op het grote toernooi van Dubai ook al van de Duitse Angelique Kerber.</p><p>Op Indian Wells wist Osaka ook niet aan de verwachtingen te voldoen. Ze verloor daar in de derde ronde met 6-3 6-1 van de Zwitserse Belinda Bencic.</p>
