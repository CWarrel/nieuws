---
title: "Bertens buigt weer voor Barty"
permalink: "2019-3-25-bertens_buigt_weer_voor_barty"
date: Mon, 25 Mar 2019 17:58:51 +0100
categories: 
- sport 
- tennis 
externe_link: "https://www.telegraaf.nl/sport/3347079/bertens-buigt-weer-voor-barty"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7c4c5c16-4f21-11e9-be88-02d1dbdc35d1.jpg"
---

<p class="intro">Kiki Bertens heeft het in de vierde ronde van het sterk bezette toernooi van Miami niet gered. De Nederlandse tennisster bleek opnieuw niet opgewassen tegen de Australische Ashleigh Barty, de nummer twaalf van de plaatsingslijst. Na een grillige wedstrijd verloor de als zevende geplaatste Bertens in drie sets: 4-6 6-3 6-2.</p> <p>Bertens (27) verloor eerder dit jaar in Sydney in de halve finales ook al van Barty. Destijds waren de setstanden 6-7 (4) 6-4 7-5. De andere twee voorgaande duels met de Nederlandse tennisster besliste de 22-jarige Australische eveneens in haar voordeel.</p><p>Bertens strandde twee weken geleden in het toptoernooi van Indian Wells ook in de vierde ronde. Toen verloor ze van de Spaanse Garbi√±e Muguruza, ook nadat ze de eerste set had gewonnen (5-7 6-1 6-4).</p><p>Breakpoints gemist</p><p>Breekpunt in de partij was voor Bertens de vijfde game in de tweede set. Ze liet op een stand van 2-2 drie breakpoints liggen en verloor daarna de controle over haar spel. Nadat Barty haar eerst setpoint had benut, trachtte coach Raemon Sluiter met wat technische en tactische tips Bertens nog wat moed in te spreken.</p><p>Ook in de derde set straalde ze echter niet veel overtuiging meer uit. Na drie verloren servicebeurten op rij was een nieuwe nederlaag tegen Barty onvermijdelijk.</p><p>Bertens gaat zich nu voorbereiden op het gravelseizoen, haar favoriete periode in het tennisjaar.</p>
