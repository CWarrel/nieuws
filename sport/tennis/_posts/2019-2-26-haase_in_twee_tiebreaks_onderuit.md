---
title: "Haase in twee tiebreaks onderuit"
permalink: "2019-2-26-haase_in_twee_tiebreaks_onderuit"
date: Tue, 26 Feb 2019 13:11:50 +0100
categories: 
- sport 
- tennis 
externe_link: "https://www.telegraaf.nl/sport/3209220/haase-in-twee-tiebreaks-onderuit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cb5a10fc-39c6-11e9-b335-2d5e3863b241.jpg"
---

<p class="intro">Het tennistoernooi van Dubai zit er voor Robin Haase op.</p> <p>De beste Nederlandse tennisser verloor dinsdag in de eerste ronde van de Wit-Russische qualifier Egor Gerasimov, die hem in twee tiebreaks de baas was: 7-6 (2) 7-6 (5). Vorig jaar lukte het Haase in Dubai nog wel de tweede ronde te halen. Daarin verloor hij destijds, ook in twee tiebreaks, van de TunesiÃ«r Malek Jaziri.</p><p>Breaks bleven uit in de partij tussen Haase en Gerasimov, die in de tiebreak van de eerste set al snel uitliep. In de tweede set kostte het de 31-jarige Haase moeite zijn opslagbeurten te behouden. Toch wist de Hagenaar het opnieuw op een tiebreak aan te laten komen. Gerasimov, die op de 155e plaats van de wereldranglijst staat, sloeg op zijn eerste wedstrijdpunt direct toe.</p><p>2019 is nog niet het jaar voor Haase, die maandag op de mondiale ranking terugviel naar de 62e plaats. De tennisser ging er ook in Doha, Auckland en Rotterdam al in de eerste ronde uit. Op de Australian Open en bij het toernooi van Sofia was de tweede ronde zijn eindstation.</p>
