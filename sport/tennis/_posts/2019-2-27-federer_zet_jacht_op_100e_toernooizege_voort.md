---
title: "Federer zet jacht op 100e toernooizege voort"
permalink: "2019-2-27-federer_zet_jacht_op_100e_toernooizege_voort"
date: Wed, 27 Feb 2019 18:11:33 +0100
categories: 
- sport 
- tennis 
externe_link: "https://www.telegraaf.nl/sport/3217653/federer-zet-jacht-op-100e-toernooizege-voort"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bb7d0bfc-3ab2-11e9-8f1a-b37c1ca35e2b.jpg"
---

<p class="intro">Roger Federer houdt kans deze week zijn honderdste toernooi te winnen.</p> <p>De Zwitser, voormalig nummer één van de wereldranglijst, bereikte op het hardcourt van Dubai de kwartfinales. Dat deed hij door in drie sets te winnen van de Spanjaard Fernando Verdasco, 6-3 3-6 6-3.</p><p>De twintigvoudig grandslamwinnaar won het tennistoernooi van Dubai al zeven keer. Hij rekende maandag af met de Duitser Philipp Kohlschreiber. Dat was zijn eerste optreden sinds de Australian Open begin dit jaar, waar hij in de vierde ronde werd uitgeschakeld.</p><p>De Japanner Kei Nishikori, de nummer één van de plaatsingslijst in Dubai, vloog er woensdag wel uit. Hij verloor in drie sets van de Poolse qualifier Hubert Hurkacz.</p>
