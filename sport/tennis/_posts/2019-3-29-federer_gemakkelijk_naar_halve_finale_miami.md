---
title: "Federer gemakkelijk naar halve finale Miami"
permalink: "2019-3-29-federer_gemakkelijk_naar_halve_finale_miami"
date: Fri, 29 Mar 2019 07:18:41 +0100
categories: 
- sport 
- tennis 
externe_link: "https://www.telegraaf.nl/sport/3364920/federer-gemakkelijk-naar-halve-finale-miami"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dff0a0e2-51ec-11e9-a54a-02c309bc01c1.jpg"
---

<p class="intro">Roger Federer heeft zich redelijk eenvoudig geplaatst voor de halve finales van het masterstoernooi van Miami. Hij versloeg de Zuid-Afrikaan Kevin Anderson in twee sets: 6-0 6-4.</p> <p>De Zwitser won acht games op rij en had aanvankelijk geen kind aan Anderson, die in Miami terugkeerde na een blessure. In de tweede set rechtte Anderson zijn rug en bood hij meer tegenstand, maar het was onvoldoende om de als vierde geplaatste Federer het echt moeilijk te maken.</p><p>In de halve finale treft Federer de Canadees Denis Shapovalov, die in drie sets won van de Amerikaan Frances Tiafoe.</p><p>Pliskova versus Barty</p><p>Bij de vrouwen staat Karolina Pliskova in de finale van het WTA-toernooi van Miami. De Tsjechische versloeg Simona Halep in twee sets: 7-5 6-1.</p><p>De wedstrijd werd herhaaldelijk stilgelegd vanwege de regen. Na een uur en een kwartier spelen stapte Pliskova winnend van de baan. In de finale staat ze tegenover de Australische tennisster Ashleigh Barty die in twee sets won van Anett Kontaveit uit Estland: 6-3 6-3.</p><p>Voor Barty, en haar tegenstandster, was het een nogal extreme dag. Ze moest vanwege het weer al een uur wachten voor ze de baan op mocht en na amper vijf minuten na de eerste bal werd de partij alweer stilgelegd. Barty besliste de ontmoeting met een ace bij haar tweede matchpoint, precies zes en een half uur na de oorspronkelijke aanvangstijd.</p><p>„Ik ben hier vandaag ongeveer twaalf uur geweest voor één partij”, keek ze terug. „Dat is nogal wat. Maar ik ben blij met de manier waarop ik er steeds weer in slaagde opnieuw te beginnen. Ik hervond voortdurend mijn ritme. Op de beslissende momenten was ik in staat het verschil te maken.”</p>
