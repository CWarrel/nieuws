---
title: "Djokovic verrassend ten onder tegen Kohlschreiber"
permalink: "2019-3-13-djokovic_verrassend_ten_onder_tegen_kohlschreiber"
date: Wed, 13 Mar 2019 01:35:00 +0100
categories: 
- sport 
- tennis 
externe_link: "https://www.telegraaf.nl/sport/3282607/djokovic-verrassend-ten-onder-tegen-kohlschreiber"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fa4e3836-4527-11e9-b4fb-e905d2336fa3.jpg"
---

<p class="intro">Novak Djokovic is in de derde ronde van het masterstoernooi van Indian Wells uitgeschakeld. De Servische nummer 1 van de plaatsingslijst ging in twee sets onderuit tegen de Duitser Philipp Kohlschreiber: 6-4 6-4.</p> <p>Djokovic won het hoog aangeschreven toernooi in Californië vijf keer, voor het laatst in 2016. Van de vorige negen ontmoetingen op de ATP-Tour met de Servische nummer 1 van de wereld had Kohlschreiber maar een keer kunnen winnen.</p><p>In de eerste set had de Duitse nummer 39 van de wereld aan één break genoeg. In de tweede set nam Kohlschreiber meteen een 2-0 voorsprong en hield die marge vervolgens vast. Na een tweede break op 4-2 mocht de Duitser zelf serveren voor de zege. Djokovic gaf zich echter nog niet gewonnen en brak terug. Op zijn volgende opslagbeurt sloeg Kohlschreiber wel toe.</p><p>Nadal</p><p>Rafael Nadal plaatste zich wel op overtuigende wijze voor de vierde ronde. De Spaanse nummer 2 van de wereld versloeg Diego Schwartzman uit Argentinië in twee sets: 6-3 6-1. Nadal, drievoudig winnaar van het toernooi, treft nu Filip Krajinovic. De Servische qualifier, 113e op de mondiale ranglijst, verraste de als veertiende geplaatste Daniil Medvedev uit Rusland met 6-3 6-2.</p><p>Nishikori</p><p>Djokovic en Medvedev waren niet de enige spelers van naam die zich lieten verrassen. De Japanner Kei Nishikori, nummer 7 van de wereld, moest buigen voor de jonge Pool Hubert Hurkacz: 4-6 6-4 6-3. De als tiende geplaatste Kroaat Marin Cilic werd afgetroefd door de 19-jarige Denis Shapovalov. Het Canadese talent, nummer 25 van de mondiale ranglijst, won met 6-4 6-2.</p>
