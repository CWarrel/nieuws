---
title: "Haase verliest van sterke Georgiër in Miami"
permalink: "2019-3-24-haase_verliest_van_sterke_georgiër_in_miami"
date: Sun, 24 Mar 2019 21:50:43 +0100
categories: 
- sport 
- tennis 
externe_link: "https://www.telegraaf.nl/sport/3342777/haase-verliest-van-sterke-georgier-in-miami"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7e14fe1e-4e76-11e9-b1b9-0217670beecd.jpg"
---

<p class="intro">Robin Haase is er niet in geslaagd de vierde ronde te bereiken van het masterstoernooi in Miami. De 31-jarige Hagenaar verloor in twee sets van de Georgiër Nikoloz Basilasjvili: 7-6 (3) 6-3.</p> <p>Haase begon niet goed aan zijn eerste partij ooit in de derde ronde in Miami. Hij leverde in de openingsgame zijn opslag in. In een lange game op 2-3 wist Haase echter weer op gelijke hoogte te komen. In de tiebreak moest hij alsnog zijn meerdere erkennen in de nummer negentien van de wereld.</p><p>In de tweede set ging het gelijk op. Beide spelers wonnen hun opslagbeurten tot 3-4. Basilasjvili kreeg drie breakpoints op de opslag van Haase en benutte de derde daarvan. De 27-jarige Georgiër sloeg vervolgens meteen toe op zijn eigen service.</p>
