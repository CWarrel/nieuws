---
title: "Djokovic geeft riante voorsprong uit handen en sneuvelt tegen Bautista Agut"
permalink: "2019-3-27-djokovic_geeft_riante_voorsprong_uit_handen_en_sneuvelt_tegen_bautista_agut"
date: Wed, 27 Mar 2019 08:29:30 +0100
categories: 
- sport 
- tennis 
externe_link: "http://feeds.nos.nl/~r/nossporttennis/~3/cyKHldgowYc/2277770"
feature_image: "https://nos.nl/data/image/2019/03/27/539666/1008x567.jpg"
---

<p>Tennisser Novak Djokovic is in de vierde ronde van het masterstoernooi in Miami uitgeschakeld. De Serviër verloor met 1-6, 7-5, 6-3 van Roberto Bautista Agut.</p>
<p>Djokovic won zeven van de negen voorgaande ontmoetingen met de Spaanse nummer 25 van de wereld. Het laatste duel tussen beiden, begin dit jaar in Doha, werd echter verloren door de nummer één van de plaatsingslijst.</p>
<p>Dit keer leek er bij 6-1 en een break voorsprong geen vuiltje aan de lucht voor Djokovic, die het toernooi in Miami zes keer won. Bautista knokte zich echter terug en dwong na een korte regenonderbreking een derde set af.</p>
<p>Daarin gaf de Spanjaard een break voorsprong weg, maar op 3-2 brak hij Djokovic opnieuw, waarna hij de zege niet meer uit handen gaf.</p>
<p>Nick Kyrgios zorgde eveneens voor spektakel. Nadat hij in zijn vorige partij nog opzien had gebaard met een onderhandse service, kreeg het Australische enfant terrible dit keer het publiek op de banken met een tussen de benen door geslagen passeerslag. Veel hielp het hem niet. De winst ging in drie sets naar zijn Kroatische tegenstander Borna Coric: 4-6, 6-3, 6-2.</p><img src="http://feeds.feedburner.com/~r/nossporttennis/~4/cyKHldgowYc" height="1" width="1" alt=""/>
