---
title: "Bertens komt inzinking niet te boven in Miami"
permalink: "2019-3-25-bertens_komt_inzinking_niet_te_boven_in_miami"
date: Mon, 25 Mar 2019 18:11:02 +0100
categories: 
- sport 
- tennis 
externe_link: "http://feeds.nos.nl/~r/nossporttennis/~3/meejN9CzB5A/2277562"
feature_image: "https://nos.nl/data/image/2019/03/25/539393/1008x567.jpg"
---

<p>Kiki Bertens is op het sterk bezette tennistoernooi van Miami in de vierde ronde uitgeschakeld. De Zuid-Hollandse was voor de vierde keer in vier partijen niet opgewassen tegen de Australische Ashleigh Barty: 6-4, 3-6, 2-6.</p>
<p>Bertens won met prima tennis de eerste set, waarin ze met overtuigende en krachtige slagen een 3-0 achterstand wegpoetste. Maar in de tweede set ging het mis toen de Westlandse op 4-3 werd gebroken.</p>
<h2>Vertrouwen vloeit weg</h2>
<p>Het geloof en vertrouwen vloeide vervolgens weg bij Bertens, de nummer acht van de wereld, en ook een peptalk van coach Raemon Sluiter na de tweede set bood geen soelaas.</p>
<p>Barty, de mondiale nummer elf, bleef goed en slim tennissen en hoefde zich eigenlijk niet meer in te spannen. Bertens stapelde namelijk ineens fout op fout en kon het tij niet meer keren.</p>
<p>Bertens komt volgende week op het toernooi van Charleston opnieuw in actie. De Nederlandse won in 2018 de titel op dat graveltoernooi.</p><img src="http://feeds.feedburner.com/~r/nossporttennis/~4/meejN9CzB5A" height="1" width="1" alt=""/>
