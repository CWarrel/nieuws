---
title: "Van Gerwen ’Zo simpel is dat’"
permalink: "2019-3-7-van_gerwen_’zo_simpel_is_dat’"
date: Thu, 07 Mar 2019 13:02:14 +0100
categories: 
- sport 
- darts 
externe_link: "https://www.telegraaf.nl/sport/3254656/van-gerwen-zo-simpel-is-dat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bd0911e2-40d3-11e9-9229-39bfcd56ca31.jpg"
---

<p class="intro">Michael van Gerwen heeft donderdagavond tijdens de vijfde speelronde van de Premier League Darts iets recht te zetten. De nummer één van de wereld verloor vorige week in de prestigieuze competitie van James Wade en werd prompt een dag later voortijdig uitgeschakeld bij het majortoernooi UK Open.</p> <p>„Ik speelde de afgelopen twee wedstrijden niet op m’n best”, beaamt Van Gerwen, die tegen Wade en Mervyn King met zo’n 95 punten per drie pijlen een relatief laag gemiddelde gooide voor zijn doen. „Maar de credits zijn voor James en Mervyn, zij hebben mij met goed spel verslagen.”</p><p>Van Gerwen wil niet te lang stilstaan bij de nederlagen en kijkt liever vooruit. „Ik moet me voor de volle honderd procent op de volgende wedstrijd concentreren.” En dat is donderdagavond in Aberdeen tegen de Schot John Henderson, één van de negen invallers voor de afwezige Gary Anderson die zich aan het begin terugtrok vanwege een rugblessure.</p><p>„Ik heb veel respect voor John”, stelt Van Gerwen, die overigens met zes punten uit vier partijen nog wel gewoon aan kop gaat bij de Premier League. „Hij zal zich voor het eigen Schotse publiek willen laten zien.” De recente verliespartijen hebben volgens de 29-jarige Brabander geen invloed op de strijd met Henderson. „Iedereen kan zien, dat wanneer je afgaat op de stand van de afgelopen zes jaar, dat ik de meest gevreesde opponent voor iedere speler ben. En ik weet dat wanneer ik op m’n best speel, dat ik win. Zo simpel is dat.”</p><p>Programma vijfde speelronde</p><p>Michael Smith - Rob Cross
Daryl Gurney - James Wade
Mensur Suljovic - Gerwyn Price
Raymond van Barneveld - Peter Wright
Michael van Gerwen - John Henderson</p>
