---
title: "Van Gerwen in rust PSV - Feyenoord gehuldigd"
permalink: "2019-2-24-van_gerwen_in_rust_psv_-_feyenoord_gehuldigd"
date: Sun, 24 Feb 2019 10:07:00 +0100
categories: 
- sport 
- darts 
externe_link: "https://www.telegraaf.nl/sport/3188285/van-gerwen-in-rust-psv-feyenoord-gehuldigd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c05f09fa-3813-11e9-b2a1-97676b1d2225.jpg"
---

<p class="intro">Michael van Gerwen wordt in de rust van PSV-Feyenoord gehuldigd.</p> <p>De Eindhovenaren lieten onlangs al weten dat ze de PSV-fan in het zonnetje wilde zetten vanwege zijn recent gewonnen wereldtitel darts. Beide partijen hebben hun agenda getrokken en daar is komende zondag in de rust van de topper PSV-Feyenoord uitgekomen.</p><p>Van Gerwen veroverde op de eerste dag van 2019 zijn derde Sid Waddell Trophy door in de finale Michael Smith te verslaan. Eerder werd hij in 2014 en 2017 wereldkampioen.</p><p>Groot PSV-fan</p><p>Van Gerwen is een groot fan van PSV en neemt regelmatig plaats op de tribune van het Philips Stadion. Daarnaast heeft hij goed contact met enkele spelers, onder wie doelman Jeroen Zoet en aanvoerder Luuk de Jong. Het PSV-tweetal bezocht andersom ook al eens wedstrijd van Van Gerwen.</p><p>Ook maakt Mighty Mike af en toe een praatje met Toon Gerbrands, de algemeen directeur van PSV. „Bij hem is winnen ook het enige dat telt. Daar kan ik van genieten”, zei hij daarover onlangs tegen De Telegraaf. Van Gerwen is sowieso een groot voetballiefhebber. Zo gaf de Vlijmenaar in 2018 een clinic aan de internationals van Oranje en bezocht hij in Gelsenkirchen de Nations League-kraker tussen Nederland en Duitsland.</p>
