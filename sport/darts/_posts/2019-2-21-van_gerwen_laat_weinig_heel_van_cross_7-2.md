---
title: "Van Gerwen laat weinig heel van Cross 7-2"
permalink: "2019-2-21-van_gerwen_laat_weinig_heel_van_cross_7-2"
date: Thu, 21 Feb 2019 22:00:20 +0100
categories: 
- sport 
- darts 
externe_link: "https://www.telegraaf.nl/sport/3190046/van-gerwen-laat-weinig-heel-van-cross-7-2"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2e39a65a-3635-11e9-9592-1b173bcf7f8f.jpg"
---

<p class="intro">Michael van Gerwen heeft ook zijn derde wedstrijd in de Premier League van 2019 gewonnen.</p> <p>Nadat de regerend wereldkampioen in de eerste twee duels te sterk was geweest voor respectievelijk Michael Smith (7-5) en Mensur Suljovic (7-3), moest in Ierland Rob Cross er aan geloven. In Dublin versloeg Van Gerwen zijn kwelgeest uit de halve finale van het WK 2018 met 7-2.</p><p>Whitewash</p><p>Van Gerwen won de eerste leg nog via een dubbel 1-finish, maar was daarna helemaal los. Voor Cross het wist keek hij tegen een 6-0 achterstand aan en leek de wereldkampioen van 2018 een beschamende ’whitewash’ te moeten ondergaan. Van Gerwen kreeg via dubbel 4 een wedstrijdpijl voor een 7-0 overwinning, maar miste.</p><p>Cross gooide daarna 68 uit en bracht de achterstand terug tot 6-1. In de daaropvolgende leg kreeg Van Gerwen drie matchdarts, maar wist hij wonder boven wonder niet uit te gooien. Cross profiteerde, kwam terug tot 6-2, maar in de negende leg besliste Mighty Mike het duel - bij zijn achtste matchdart - wel.</p><p>De Brabander - die een gemiddelde van 101.3 noteerde - blijft zo nog steeds als enige in de Premier League zonder puntenverlies.</p><p>Uitslagen Premier League speelronde 3:</p><p>Gerwyn Price - James Wade 6-6</p><p>Steve Lennon - Peter Wright 5-7</p><p>Michael van Gerwen - Rob Cross 7-2</p><p>Michael Smith - Daryl Gurney 5-7</p><p>Mensur Suljovic - Raymond van Barneveld 6-6</p>
