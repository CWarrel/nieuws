---
title: "Van Gerwen leert Price een lesje"
permalink: "2019-3-14-van_gerwen_leert_price_een_lesje"
date: Thu, 14 Mar 2019 22:32:00 +0100
categories: 
- sport 
- darts 
externe_link: "https://www.telegraaf.nl/sport/3293817/van-gerwen-leert-price-een-lesje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1383ecee-46a7-11e9-9bd4-02c309bc01c1.jpg"
---

<p class="intro">Michael van Gerwen heeft in de Premier League afgerekend met Gerwyn Price.</p> <p>In Nottingham leek Price op voorhand kansrijk tegen Van Gerwen, maar niets bleek minder waar. Van Gerwen diende de darter uit Wales diens eerste nederlaag toe tijdens deze editie van de prestigieuze dartscompetitie: 7-2.</p><p>Beide darters begonnen bijzonder weifelend. Ondanks een gemiddelde van zoâ€™n 78 nam Van Gerwen toch een 3-1 voorsprong. Price kreeg een aantal kansjes om terug te slaan, maar deed dat niet. Vervolgens kraakte Van Gerwen zijn tegenstander met een prachtige 132-finish. Uiteindelijk eindigde Van Gerwen op een respectabel gemiddelde van 96.07.</p><p>De drie voorgaande wedstrijden werden niet door Van Gerwen gewonnen. Zo verloor (4-7) de 29-jarige Brabander twee weken geleden van James Wade en bij de voorgaande speelronde verspeelde hij onnodig een punt (6-6) tegen invaller John Henderson. Tussendoor werd de drievoudig wereldkampioen ook nog eens voortijdig uitgeschakeld bij de UK Open. Daar ging hij in de vierde ronde verrassend ten onder tegen Mervyn King.</p><p>Uitslagen 6e speelronde Premier League</p><p>Nathan Aspinall - Michael Smith 2-7
James Wade - Mensur Suljovic 3-7
Rob Cross - Raymond van Barneveld 7-3
Gerwyn Price - Michael van Gerwen 2-7
Peter Wright - Daryl Gurney 6-6</p>
