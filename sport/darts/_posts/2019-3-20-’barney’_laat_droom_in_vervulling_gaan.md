---
title: "’Barney’ laat droom in vervulling gaan"
permalink: "2019-3-20-’barney’_laat_droom_in_vervulling_gaan"
date: Wed, 20 Mar 2019 19:41:58 +0100
categories: 
- sport 
- darts 
externe_link: "https://www.telegraaf.nl/sport/3324660/barney-laat-droom-in-vervulling-gaan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/88c43676-4c0b-11e9-a380-02d2fb1aa1d7.jpg"
---

<p class="intro">Een droom komt uit voor Max Hopp als hij het donderdagavond in Berlijn opneemt tegen zijn jeugdidool Raymond van Barneveld in de Premier League Darts.</p> <p>„Ik ben zo opgewonden om in mijn eigen land voor mijn eigen fans te spelen tegen de legendarische Raymond van Barneveld”, aldus de 22-jarige Duitser op de website van dartsbond PDC.</p><p>„Raymond is altijd een jeugdidool van mij geweest. Toen ik begon met darten was het eerste setje pijlen dat ik kocht hetzelfde als waarmee Raymond gooide. Dus er komt een droom uit als ik tegen hem moet spelen voor mijn eigen fans.”</p><p>„Het is een erg belangrijke wedstrijd voor Barney omdat hij serieus in de problemen komt als hij verliest. Dus als ik win heb ik daar gemengde gevoelens over. Maar ik wil ook verder in mijn carrière en deze avond is speciaal voor mij. Het is een geweldig podium voor mij en het is voor eerst dat ik in Premier League speel.”</p><p>Hopp is een van de gastspelers in de Premier League die zijn opgeroepen nadat Gary Anderson zich had teruggetrokken. De tweevoudig wereldkampioen had rugklachten.</p><p>Na zes speelronden staat Van Barneveld op de laatste plaats in de Premier League. De Haagse darter, die bezig is met zijn afscheidstournee, kwam tot nu toe tot twee gelijke spelen en verloor al viermaal. Michael van Gerwen en Rob Cross zijn de koplopers.</p><p>Programma speelronde 7</p><p>Gerwyn Price - Rob Cross
James Wade - Peter Wright
Michael van Gerwen - Daryl Gurney
Michael Smith - Mensur Suljovic
Max Hopp - Raymond van Barneveld</p>
