---
title: "Van Barneveld knokt zich knap naar een punt"
permalink: "2019-2-21-van_barneveld_knokt_zich_knap_naar_een_punt"
date: Thu, 21 Feb 2019 23:34:15 +0100
categories: 
- sport 
- darts 
externe_link: "https://www.telegraaf.nl/sport/3190302/van-barneveld-knokt-zich-knap-naar-een-punt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d1e96e64-3628-11e9-8f1a-b37c1ca35e2b.jpg"
---

<p class="intro">Raymond van Barneveld heeft op knappe wijze zijn tweede punt gepakt in de Premier League.</p> <p>Na een 7-4 nederlaag tegen James Wade en een remise (6-6) tegen Gerwyn Price leek Barney in Dublin te gaan verliezen van Mensur Suljovic, maar richtte hij zich uitstekend op: 6-6.</p><p>Van Barneveld werd in zijn eigen eerste leg gebroken, terwijl Suljovic twee keer geen fout maakte. Daardoor keek Van Barneveld na drie legs tegen een 3-0 achterstand aan en dat gat leek niet meer dichten voor de Nederlander.</p><p>Vier legs op rij</p><p>Barney kwam terug tot 3-1, maar daarna nam de Oostenrijker een 5-1 voorsprong. Het leek wachten op de knock-out, maar Van Barneveld richtte zich op wonderbaarlijke wijze op. Hij won vier legs op rij en bracht de tussenstand op 5-5. Suljovic won de elfde leg, waarna Barney t√≥ch nog een punt uit het vuur sleepte: 6-6.</p>
