---
title: "Stieltjeskanaal - Anonieme brieven en deskundigen in team onderzoek ‘kofferbakmoord’"
permalink: "2018-7-26-stieltjeskanaal_-_anonieme_brieven_en_deskundigen_in_team_onderzoek_‘kofferbakmoord’"
date: Thu, 26 Jul 2018 03:45:00 GMT
category: drenthe
externe_link: "https://www.politie.nl/nieuws/2018/juli/25/01-anonieme-brieven-en-deskundigen-in-team-onderzoek-%E2%80%98kofferbakmoord%E2%80%99.html"
---

Het rechercheteam dat onderzoek doet naar de zogenoemde ‘kofferbakmoord’ wil in contact komen met de schrijvers van drie anonieme brieven. De recentste kwam dit voorjaar bij de politie binnen. Naast de brieven doet de politie onderzoek naar de verloren gewaande telefoon van de omgekomen Ralf Meinema (31) uit Klazinaveen. Ook zijn sporen gevonden op diens lichaam en kleding die mogelijk iets zeggen over de plaats waar het slachtoffer is omgebracht.
