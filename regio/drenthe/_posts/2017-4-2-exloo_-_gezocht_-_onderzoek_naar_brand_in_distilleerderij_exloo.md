---
title: "Exloo - Gezocht - Onderzoek naar brand in distilleerderij Exloo"
permalink: "2017-4-2-exloo_-_gezocht_-_onderzoek_naar_brand_in_distilleerderij_exloo"
date: Sun, 02 Apr 2017 08:30:00 GMT
category: drenthe
externe_link: "https://www.politie.nl/gezocht-en-vermist/dossiers/2017/01-exloo-stoffelijk-overschot-in-uitgebrand-complex/exloo-stoffelijk-overschot-in-uitgebrand-complex.html"
---

[UPDATE: Dossier Exloo aangemaakt] In de nacht van woensdag 29 maart op donderdag 30 maart brak brand uit in een woon- annex bedrijfscomplex in Exloo. In de woonboerderij met enkele bijgebouwen was een distilleerderij gevestigd. Het complex, dat zijn oorsprong in de 18e eeuw heeft, raakte volledig verwoest. In de loop van donderdag werd in het uitgebrande complex een stoffelijk overschot aangetroffen. Het lichaam bleek na onderzoek van de 53-jarige bewoner te zijn. Een rechercheteam doet onderzoek naar de oorzaak van de brand en de omstandigheden rondom de dood van het slachtoffer.
