---
title: "Stieltjeskanaal - Onderzoek naar kofferbakmoord duurt voort"
permalink: "2019-3-26-stieltjeskanaal_-_onderzoek_naar_kofferbakmoord_duurt_voort"
date: Tue, 26 Mar 2019 10:13:00 GMT
category: drenthe
externe_link: "https://www.politie.nl/nieuws/2019/maart/26/01-onderzoek-naar-kofferbakmoord-duurt-voort.html"
---

Op 31 maart aanstaande is het twee jaar geleden dat het levenloze lichaam van de toen 31-jarige Ralf Meinema uit Klazienaveen in de kofferbak van zijn auto werd gevonden. Deze auto lag gedeeltelijk in het water van het Stieltjeskanaal. Het bleek dat hij door geweld om het leven was gebracht. Het rechercheteam zoekt sinds die tijd uit wie verantwoordelijk is/zijn voor de dood van Ralf en de achtergronden daarvan. In de buitenwereld spreekt men over de ‘kofferbakmoord’. Op donderdag 30 maart werd hij voor het laatst levend gezien.
