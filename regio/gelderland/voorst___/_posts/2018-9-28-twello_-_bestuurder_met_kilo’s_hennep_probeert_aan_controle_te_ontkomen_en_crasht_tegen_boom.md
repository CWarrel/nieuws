---
title: "Twello - Bestuurder met kilo’s hennep probeert aan controle te ontkomen en crasht tegen boom"
permalink: "2018-9-28-twello_-_bestuurder_met_kilo’s_hennep_probeert_aan_controle_te_ontkomen_en_crasht_tegen_boom"
date: Fri, 28 Sep 2018 12:08:00 GMT
categories: 
- gelderland 
- voorst___ 
externe_link: "https://www.politie.nl/nieuws/2018/september/28/02-controle-twello-crash-boom.html"
---

Een 27-jarige man uit ’s-Heerenberg zat gisteren niet op de grootscheepse verkeerscontrole aan de Fliertweg in Twello te wachten. Hoewel hij in eerste instantie netjes de motoragent volgde die hem naar de controleplaats wilde leiden, ging hij er toch ineens vandoor. In zijn haast om weg te komen verloor de man de macht over het stuur en crashte hij tegen een boom. Daar bleek al snel waarom hij aan de controle wilde ontkomen: in zijn auto lag ruim elf kilo hennep.
