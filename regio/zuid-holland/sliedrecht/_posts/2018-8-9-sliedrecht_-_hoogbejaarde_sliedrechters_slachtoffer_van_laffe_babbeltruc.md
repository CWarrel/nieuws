---
title: "Sliedrecht - Hoogbejaarde Sliedrechters slachtoffer van laffe babbeltruc"
permalink: "2018-8-9-sliedrecht_-_hoogbejaarde_sliedrechters_slachtoffer_van_laffe_babbeltruc"
date: Thu, 09 Aug 2018 12:19:00 GMT
categories: 
- zuid-holland 
- sliedrecht 
externe_link: "https://www.politie.nl/nieuws/2018/augustus/9/07-hoogbejaarde-sliedrechters-slachtoffer-van-laffe-babbeltruc.html"
---

Een keurige meneer aan de telefoon en even later aan de deur, die zegt dat er een gaslek is en je je huis uit moet. Dat hij binnen de leidingen moet controleren, en of je alvast je geld en sieraden wil pakken. Op vier plekken in Sliedrecht kletste een man zich woensdagochtend 8 augustus met deze smoes naar binnen bij hoogbejaarde bewoners. Bij drie adressen vertrok hij zonder buit, maar bij het vierde huis maakte hij zich uit de voeten met een geldbedrag en sieraden.
