---
title: "Barendrecht - Autodief na zwempartij toch aangehouden in Barendrecht"
permalink: "2016-6-22-barendrecht_-_autodief_na_zwempartij_toch_aangehouden_in_barendrecht"
date: Wed, 22 Jun 2016 12:43:00 GMT
categories: 
- zuid-holland 
- korendijk___ 
externe_link: "https://www.politie.nl/nieuws/2016/juni/22/07-autodief-na-zwempartij-toch-aangehouden-in-barendrecht.html"
---

Na een wilde achtervolging reden agenten zaterdag een gestolen auto klem op de kade van Het Spui in Goudswaard. De bestuurder sprong uit de auto en zwom zijn vrijheid tegemoet. Een zoektocht naar de verdachte leverde toen niets op. De bijrijder werd wel aangehouden.
Een paar dagen later herkenden agenten de weggezwommen verdachte die nu in een andere gestolen auto zat. Na een achtervolging wisten ze hem aan te houden. In de auto lagen spullen die vermoedelijk afkomstig zijn van diefstal.
