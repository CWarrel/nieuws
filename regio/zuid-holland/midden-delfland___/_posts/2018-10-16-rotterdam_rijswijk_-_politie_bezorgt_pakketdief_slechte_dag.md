---
title: "Rotterdam/Rijswijk - Politie bezorgt pakketdief slechte dag"
permalink: "2018-10-16-rotterdam_rijswijk_-_politie_bezorgt_pakketdief_slechte_dag"
date: Tue, 16 Oct 2018 14:21:00 GMT
categories: 
- zuid-holland 
- midden-delfland___ 
externe_link: "https://www.politie.nl/nieuws/2018/oktober/16/07-politie-bezorgt-pakketdief-slechte-dag.html"
---

De kans is groot dat de komende dagen een flink aantal mensen tevergeefs op een verwacht pakketje zit te wachten. In de vroege maandagochtend werd van een parkeerterrein van een bezorgdienst in de Spaanse Polder een vrachtwagentrailer vol poststukken gestolen. Een mooie samenwerking tussen agenten van de eenheden Rotterdam en Den Haag leidde later die ochtend tot de aanhouding van een 51-jarige man uit Den Haag. In zijn loods in Rijswijk lag een grote stapel poststukken. De trailer werd later teruggevonden in Schipluiden.
