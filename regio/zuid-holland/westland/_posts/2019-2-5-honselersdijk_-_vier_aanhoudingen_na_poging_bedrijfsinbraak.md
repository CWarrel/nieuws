---
title: "Honselersdijk - Vier aanhoudingen na poging bedrijfsinbraak"
permalink: "2019-2-5-honselersdijk_-_vier_aanhoudingen_na_poging_bedrijfsinbraak"
date: Tue, 05 Feb 2019 10:06:00 GMT
categories: 
- zuid-holland 
- westland 
externe_link: "https://www.politie.nl/nieuws/2019/februari/5/06-westland-vier-aanhoudingen-na-poging-bedrijfsinbraak.html"
---

De politie kreeg dinsdag 5 februari rond 2.15 uur een melding van verdachte omstandigheden in de omgeving van de Middel Broekweg. Kort daarop volgde een tweede melding dat onbekenden in een donkerkleurig voertuig probeerden in te breken in een bedrijfspand aldaar. Agenten wisten korte tijd later het betrokken voertuig staande te houden op de Scheeweg in De Lier. Agenten hielden de inzittenden, drie mannen uit Den Bosch van 22 en 23 jaar en een 19-jarige man uit Breda, aan voor de poging inbraak.
