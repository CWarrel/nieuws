---
title: "Papendrecht - Update over familiedrama in Papendrecht"
permalink: "2018-9-23-papendrecht_-_update_over_familiedrama_in_papendrecht"
date: Sun, 23 Sep 2018 18:41:00 GMT
categories: 
- zuid-holland 
- papendrecht___ 
externe_link: "https://www.politie.nl/nieuws/2018/september/23/07-update-over-familiedrama-in-papendrecht.html"
---

Het politieonderzoek naar de vier dodelijke slachtoffers die zaterdagmorgen zijn aangetroffen in een woning aan de Cremerstraat, is in volle gang. De oorzaak van de brand in de woning wordt ook in dit onderzoek meegenomen. Het onderzoeksteam gaat er op basis van de eerste onderzoeksresultaten vanuit dat de beide ouders en hun twee kinderen (een jongen van vier en een meisje van zes) door geweld om het leven zijn gekomen. Er zijn sterke aanwijzingen dat de 32-jarige vader de twee kinderen en de vrouw van 32 om het leven bracht en vervolgens zichzelf van het leven heeft beroofd.
