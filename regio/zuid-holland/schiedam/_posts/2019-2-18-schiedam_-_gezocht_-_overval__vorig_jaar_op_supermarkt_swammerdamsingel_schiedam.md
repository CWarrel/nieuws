---
title: "Schiedam - Gezocht - Overval  vorig jaar op supermarkt Swammerdamsingel Schiedam"
permalink: "2019-2-18-schiedam_-_gezocht_-_overval__vorig_jaar_op_supermarkt_swammerdamsingel_schiedam"
date: Mon, 18 Feb 2019 15:34:00 GMT
categories: 
- zuid-holland 
- schiedam 
externe_link: "https://www.politie.nl/gezocht-en-vermist/gezochte-personen/2019/februari/overval-vorig-jaar-op-supermarkt-swammerdamsingel-schiedam.html"
---

Ruim een jaar geleden, op woensdag 27 december, zat rond 21.00 uur de vader van de eigenaar van deze supermarkt op een stoel bij de kassa, toen twee jongens met bivakmutsen de winkel binnen kwamen. Een van hen liep gelijk naar de toonbank, toonde een groot mes en eiste geld van de man. Met een flesje water probeerde het geschrokken slachtoffer de stekende bewegingen van de overvaller af te weren, en riep luid om hulp. Toen het slachtoffer om de toonbank heenliep in de richting van de overvallers, renden zij zonder buit de winkel uit in de richting van de Voltastraat. Ondanks dat de omgeving gelijk is uitgekamd, zijn de daders niet gevonden.
