---
title: "Leeuwarden en Sint Jacobiparochie - Beslag gelegd op crimineel vermogen in henneponderzoek"
permalink: "2016-6-7-leeuwarden_en_sint_jacobiparochie_-_beslag_gelegd_op_crimineel_vermogen_in_henneponderzoek"
date: Tue, 07 Jun 2016 10:46:00 GMT
categories: 
- fryslan 
- het_bildt 
externe_link: "https://www.politie.nl/nieuws/2016/juni/7/01-beslag-gelegd-op-crimineel-vermogen-in-henneponderzoek.html"
---

De politie heeft vandaag vier verdachten aangehouden op verdenking van hennepteelt, -handel en/of witwassen. Het gaat om twee mannen van 33 en 48 jaar uit Leeuwarden en een man van 36 jaar uit de gemeente Het Bildt. Tevens werd er een vrouw van 68 jaar woonachtig in Leeuwarden aangehouden.

Er is op tien locaties een zoeking gedaan. Dat heeft geleid tot het aantreffen van een hennepkwekerij, een hennepdrogerij en het in beslag nemen van geld, een vuurwapen, administratie, computerapparatuur en waardevolle goederen.
