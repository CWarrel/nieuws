---
title: "Olst - Getuigen gezocht van mishandeling agente"
permalink: "2017-7-26-olst_-_getuigen_gezocht_van_mishandeling_agente"
date: Wed, 26 Jul 2017 13:07:00 GMT
categories: 
- overijssel 
- olst-wijhe 
externe_link: "https://www.politie.nl/nieuws/2017/juli/26/02-getuigen-gezocht-van-mishandeling-agente.html"
---

De politie is met spoed op zoek naar getuigen van een zware mishandeling van een politieagente op het NS-station te Olst op dinsdagavond 25 juli rond 20:30 uur. De politieagente is meerdere malen voor het station ter hoogte van de fietsenstalling door een verwarde, 29-jarige man uit Almelo met veel kracht in haar buik en andere delen van haar lichaam geschopt. Het gebruik van o.a. pepperspray en geweld door de agente was niet voldoende om de man te stoppen en onder controle te krijgen. De agente is met behulp van meerdere collegaâ€™s ontzet. Uiteindelijk is het gelukt om de man aan te houden. De agente hield pijnlijke ribben, een pijnlijke heup en meerdere blauwe plekken aan de mishandeling over.
