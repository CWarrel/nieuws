---
title: "NOS op 3 Tech Podcast Brandende accu's, doorzoek Darfur en de Playstation-bril"
permalink: "2016-10-13-nos_op_3_tech_podcast_brandende_accu's_doorzoek_darfur_en_de_playstation-bril"
date: Thu, 13 Oct 2016 16:02:00 +0200
category: tech
externe_link: "https://podcast.npo.nl/file/nosop3techpodcast/4204/nporadio1_nosop3techpodcast_20161013_nos-op-3-tech-podcast-brandende-accu-s-doorzoek-darfur-en-de-playstation-bril.mp3"
feature_image: "https://podcast.npo.nl/file/nosop3techpodcast/4204/nporadio1_nosop3techpodcast_20161013_nos-op-3-tech-podcast-brandende-accu-s-doorzoek-darfur-en-de-playstation-bril.mp3"
---

Donderdagmiddag. Je kunt geen kant meer op. Wegklikken is zinloos. Tijd voor een nieuwe NOS op 3 Tech Podcast! Iedere week hoor je bij ons het laatste nieuws en ontwikkelingen op het gebied van tech, sociale media, apps en meer.
Het was een slechte week, eigenlijk een slechte maand, voor Samsung. De smartphonemaker besloot dinsdag de Galaxy Note 7 helemaal uit de verkoop te halen, omdat de batterij in brand kan vliegen. Tim Wijkman is smartphone-analist bij Telecompaper en vertelt hoe groot de problemen zijn voor Samsung.
Turen naar duizenden satellietbeelden. Dat is wat Amnesty International momenteel doet. De organisatie wil in Darfur, een regio in Sudan, mensenrechtenschendingen aan de kaak stellen. Dat is veel zoekwerk, dus worden internetters om hulp gevraagd, Saskia Grootegoed van Amnesty heeft er al een uurtje op vijf opzitten achter de computer.
We gamen nu nog massaal voor een groot plasmascherm, maar dat gaat de komende jaren veranderen, hoopt Sony. De maker van de Playstation verkoopt vanaf vandaag een eigen virtual reality-bril, die goedkoper is dan die van de concurrentie. NOS-economieredacteur Nik Wouters heeft de bril opgehad en vertelt wat de verschillen zijn met de duurdere brillen van bijvoorbeeld Oculus.<img src="http://feeds.feedburner.com/~r/nosop3-tech-podcast/~4/M7ZypXng9K0" height="1" width="1" alt=""/><img src="http://feeds.feedburner.com/~r/nosop3-tech-podcast/~4/M7ZypXng9K0" height="1" width="1" alt=""/>
