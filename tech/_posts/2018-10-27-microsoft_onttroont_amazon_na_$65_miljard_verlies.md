---
title: "Microsoft onttroont Amazon na $65 miljard verlies"
permalink: "2018-10-27-microsoft_onttroont_amazon_na_$65_miljard_verlies"
date: Sat, 27 Oct 2018 14:03:00 +0200
category: tech
externe_link: "https://www.telegraaf.nl/financieel/2732231/microsoft-onttroont-amazon-na-65-miljard-verlies"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d8ecd75e-d9ef-11e8-8308-09ad44ab9fce.jpg"
---

<p class="intro">Microsoft is terug in de race als meest waardevolle bedrijf: de soft- en hardwaremaker stootte vrijdag Amazon van de tweede plaats achter Apple. Na een dramatische beursweek verloor Amazon $65 miljard waarde.</p> <p>Microsoft, waarin medeoprichter Bill Gates nog altijd een fors belang heeft, is nu $821 miljard waard. Het concern uit Seattle hield de schade op de beurs beperkt (-1,1%) en steeg sinds afgelopen woensdag met 4%, toen het veertig jaar oude bedrijf na zijn kwartaalresultaten alle verwachtingen van analisten over zijn kwartaalresultaten aftroefde.</p><p>Voor het eerst sinds april is het in 1975 opgerichtte concern weer meer waard dan voormalige webwinkel Amazon van Jeff Bezos, tevens eigenaar van de Washington Post.</p><p>Apple blijft koploper met $1004 miljard marktwaarde. Amazon ging eerder door de grens van $1000 miljard waarde. Het leek daarmee het ’oude’ technologiebedrijf definitief te hebben afgetroefd. Maar het is dit jaar ruim 18% kwijtgeraakt op de beurs.</p><p>Omslag</p><p>Volgens analisten zit er in online retailer en het enorme datacenter van Amazon nog altijd meer waarde dan in de reus uit Seattle: $1,068 miljard versus $963 miljard voor Microsoft.</p><p>Veel technologieaandelen kregen afgelopen week een tik nadat de cijfers van Google-moederbedrijf Alphabet minder goed bleken te zijn dan beleggers hadden ingeschat. Vrijdag sloot de technologiebeurs Nasdaq met nog eens 1,9% verlies.</p><p>’Oudere’ technologiebedrijven als Microsoft, Apple en chipmaker Intel blijken het nu even beter te doen dan jongere techconcerns als Netflix, Amazon en Facebook.</p>
