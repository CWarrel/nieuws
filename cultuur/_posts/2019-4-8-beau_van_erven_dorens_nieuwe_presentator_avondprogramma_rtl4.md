---
title: "Beau van Erven Dorens nieuwe presentator avondprogramma RTL4"
permalink: "2019-4-8-beau_van_erven_dorens_nieuwe_presentator_avondprogramma_rtl4"
date: Mon, 08 Apr 2019 13:16:13 +0200
category: cultuur
externe_link: "https://nos.nl/l/2279549"
feature_image: "https://nos.nl/data/image/2019/04/08/542273/1008x567.jpg"
---

<p>Beau van Erven Dorens wordt de presentator van het programma dat RTL Late Night gaat opvolgen. Dat werd vanmorgen kort na de uitzending van 1op1 op NPO Radio 1 bekend.</p>
<p>In dat programma zei Sven Sauvé, topman bij RTL, dat ze met de presentator in gesprek waren. Na afloop van de uitzending sms'te programmadirecteur Peter van der Vorst dat ze rond waren met Van Erven Dorens.</p>
<p>De naam van Van Erven Dorens gonsde al langer rond als mogelijke opvolger van Twan Huys, die op 4 maart zijn laatste Late Night presenteerde. Dat programma keert niet meer terug op de buis.</p>
<h2>Duo</h2>
<p>Hoe het programma dat Van Erven Dorens (48) gaat presenteren er precies gaat uitzien, is niet bekend. Waarschijnlijk zal hij ook niet alle afleveringen presenteren. Volgens Sauvé liggen twee presentatoren meer voor de hand.</p>
<p>Voorafgaand aan de start van het nieuwe programma is komende zomer bij RTL een zomereditie van Late Night te zien, Summer Night. Dat zal worden gepresenteerd door Art Rooijakkers. Of hij samen met Van Erven Dorens het presentatieduo van het nieuwe programma zal vormen, wilde Sauvé niet zeggen.</p>
