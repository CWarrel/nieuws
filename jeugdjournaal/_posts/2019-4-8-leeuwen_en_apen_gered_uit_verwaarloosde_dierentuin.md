---
title: "Leeuwen en apen gered uit verwaarloosde dierentuin"
permalink: "2019-4-8-leeuwen_en_apen_gered_uit_verwaarloosde_dierentuin"
date: Mon, 08 Apr 2019 09:27:35 +0200
category: jeugdjournaal
externe_link: "http://feeds.nos.nl/~r/jeugdjournaal/~3/3N-ZvyFwEkI/2279520"
feature_image: "https://nos.nl/data/image/2019/04/07/542159/1008x567.jpg"
---

<p>Meer dan veertig wilde dieren zijn uit een dierentuin gered. De dieren leefden in slechte omstandigheden in een park in Gaza, een gebied in het Midden-Oosten.</p>
<p>Leeuwen</p>
<p>Het gaat om leeuwen, vossen, apen, pelikanen, wolven en struisvogels. Alle dieren waren erg verzwakt. Ze zijn door dierenartsen verdoofd en naar opvangplekken gebracht.</p>
<p>Gaza</p>
<p>De situatie in Gaza is ingewikkeld. Er wordt regelmatig gevochten in het gebied en het gaat niet goed met de economie. Daarom is de dierentuin verwaarloosd. De eigenaar zei eerder al dat hij niet meer voor de dieren kon zorgen.</p>
<p>Dierenstichting Vier Voeters stuurde eerder al dierenartsen naar Gaza om gewonde dieren te verzorgen. Twee andere dierentuinen zijn inmiddels gesloten, nadat alle dieren er waren weggehaald.</p><img src="http://feeds.feedburner.com/~r/jeugdjournaal/~4/3N-ZvyFwEkI" height="1" width="1" alt=""/>
