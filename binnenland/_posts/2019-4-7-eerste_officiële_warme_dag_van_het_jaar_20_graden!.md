---
title: "Eerste officiële warme dag van het jaar 20 graden!"
permalink: "2019-4-7-eerste_officiële_warme_dag_van_het_jaar_20_graden!"
date: Sun, 07 Apr 2019 13:44:46 +0200
category: binnenland
externe_link: "https://www.telegraaf.nl/nieuws/3406453/eerste-officiele-warme-dag-van-het-jaar-20-graden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b42fe716-592a-11e9-a704-0255c322e81b.jpg"
---

<p class="intro">Voor het eerst dit jaar is het kwik in De Bilt boven de 20 graden uitgekomen. Daarmee geldt zondag als de eerste officiële warme dag van het jaar. Aan het begin van de middag werd bij het weerstation 20,2 graden gemeten, zo meldt Weeronline.</p> <p>De eerste officiële warme dag komt dit jaar aan de vroege kant: normaliter gebeurt dat pas halverwege april. De eerste lokale warme dag dit jaar was al op 27 februari. Toen werd het in het Limburgse Arcen 20,5 graden. Ook zondag was het elders al warmer dan in De Bilt. De hoogste temperatuur was 20,8 graden, in Enschede.</p><p>Vorig jaar kwam het tot een recordaantal van 132 warme dagen in De Bilt. Het oude record stond op 116 dagen en stamt uit 2003.</p>
