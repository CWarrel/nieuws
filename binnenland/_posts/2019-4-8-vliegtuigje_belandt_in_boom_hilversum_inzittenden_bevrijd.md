---
title: "Vliegtuigje belandt in boom Hilversum, inzittenden bevrijd"
permalink: "2019-4-8-vliegtuigje_belandt_in_boom_hilversum_inzittenden_bevrijd"
date: Mon, 08 Apr 2019 13:26:35 +0200
category: binnenland
externe_link: "http://feeds.nos.nl/~r/nosnieuwsbinnenland/~3/PIn3ThEmrKo/2279551"
feature_image: "https://nos.nl/data/image/2019/04/08/542295/1008x567.jpg"
---

<p>In Hilversum is een eenmotorig vliegtuig met twee inzittenden neergestort en in een boom terechtgekomen. Het toestel hangt op ongeveer 10 meter hoogte. De twee inzittenden zijn uit het vliegtuigje bevrijd.</p>
<p>De toedracht van het ongeluk is nog onbekend. Het vliegtuig belandde in een boom op het terrein van de Van Oudheusdenkazerne. Volgens een woordvoerder van de brandweer was de boom de redding van de inzittenden. "Ze hebben echt een engeltje op hun schouder gehad."</p>
<p>Op de beelden hieronder is te zien hoe het vliegtuigje in een boom hangt:</p>
<p>Bij de reddingsoperatie moest de brandweer het vliegtuigje eerst zekeren en vervolgens de inzittenden eruit halen. Dat lukte na ongeveer anderhalf uur.</p>
<p>De twee mannen die erin zaten, zijn nagekeken door ambulancepersoneel. Ze zaten enige tijd in de dampen omdat het vliegtuig brandstof lekte. Ze maken het naar omstandigheden goed, zegt de brandweerwoordvoerder.</p>
<h2>Onderzoek</h2>
<p>De Onderzoeksraad voor Veiligheid is op weg naar Hilversum. De raad start een verkennend onderzoek naar het ongeval met het vliegtuigje.</p>
<p>In december gebeurde ook al een ongeluk bij het vliegveld van Hilversum met een sportvliegtuigje. Daarbij kwam een man van 36 om het leven.</p><img src="http://feeds.feedburner.com/~r/nosnieuwsbinnenland/~4/PIn3ThEmrKo" height="1" width="1" alt=""/>
