---
title: "Toezichthouder krijgt klappen van bierdrinker"
permalink: "2019-4-7-toezichthouder_krijgt_klappen_van_bierdrinker"
date: Sun, 07 Apr 2019 13:31:37 +0200
category: binnenland
externe_link: "https://www.telegraaf.nl/nieuws/3406361/toezichthouder-krijgt-klappen-van-bierdrinker"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c054ce14-5928-11e9-9185-02d1dbdc35d1.png"
---

<p class="intro">Een toezichthouder in Dordrecht heeft zaterdagavond klappen gekregen toen hij een 47-jarige inwoner tevergeefs naar zijn identiteitsbewijs vroeg. De man was bier aan het drinken op de openbare weg en wilde vervolgens zijn ID niet tonen. De toezichthouder probeerde met zijn collega de man aan te houden maar toen ontstond een vechtpartij.</p> <p>De toezichthouder kreeg een klap op zijn hoofd, waarna de verdachte ervandoor ging op een fiets. Toegesnelde agenten wisten de man al snel te traceren en op te pakken.</p>
