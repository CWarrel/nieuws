---
title: "Snorfiets op rijbaan 42.000 tegenstemmen"
permalink: "2019-4-7-snorfiets_op_rijbaan_42000_tegenstemmen"
date: Sun, 07 Apr 2019 09:55:18 +0200
category: binnenland
externe_link: "https://www.telegraaf.nl/nieuws/3405793/snorfiets-op-rijbaan-42-000-tegenstemmen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8da0d760-590a-11e9-b9c2-02d1dbdc35d1.jpg"
---

<p class="intro">Een petitie tegen het verplaatsen van snorfietsers van fietspad naar rijbaan heeft binnen een maand ruim 42.000 handtekeningen gekregen. De opstellers zijn bang voor ongelukken op de rijbaan.</p> <p>Snorfietsers in Amsterdam mogen vanaf maandag binnen de ringweg A10 niet langer op het fietspad rijden. Ze moeten dan een helm op en uitwijken naar de rijbaan. De gemeente wil hiermee de verkeersveiligheid vergroten en de drukte op de fietspaden terugdringen. Maar volgens de initiatiefnemers van de petitie leidt het juist tot meer ongelukken omdat auto’s groter en gevaarlijker zijn door de hogere snelheid. „Het verschil tussen een automobilist en snorfietser is groter dan tussen snorfietsers en fietsers.”</p><p>Overigens komt er op enig moment ook landelijk een helmplicht voor snorfietsers. Daar werkt minister Cora van Nieuwenhuizen (Infrastructuur) aan. Eind vorig jaar pleitten nog 130 artsen voor de helmplicht om zo hersenletsel te voorkomen. Er zijn ongeveer 700.000 geregistreerde snorfietsen in Nederland.</p><p>De petitie staat op petities.nl.</p>
