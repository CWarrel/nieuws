---
title: "Tunnel naar Belgische bank ontdekt, bankroof vermeden"
permalink: "2019-3-30-tunnel_naar_belgische_bank_ontdekt_bankroof_vermeden"
date: Sat, 30 Mar 2019 13:09:21 +0100
category: opmerkelijk
externe_link: "https://www.telegraaf.nl/nieuws/3370265/tunnel-naar-belgische-bank-ontdekt-bankroof-vermeden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cb6296b4-52f8-11e9-b866-0218eaf05005.jpg"
---

<p class="intro">In de Brusselse gemeente Oudergem hebben autoriteiten een bankroof weten te voorkomen. Volgens de Franstalige krant La Capitale poogden de daders via een aangrenzende woning een tunnel te graven naar een bankfiliaal, maar moesten zij hun praktijken staken toen een buurman klaagde over geluidsoverlast. Vooralsnog is er niemand opgepakt, het onderzoek loopt nog.</p> <p>De buurman sprak tegen de krant over ’maandenlange werkzaamheden’ in de woning naast het pand van Belfius aan de Sint-Juliaanskerklaan in Oudergem. Er zouden ’renovatiewerkzaamheden’ plaatsvinden. Toen de man vorige week zondag opnieuw overlast ondervond, schakelde hij de politie in. Agenten ter plaatse troffen de graafwerkzaamheden aan en ontdekten zo de beginnende tunnel.</p><p>Stephanie Lagasse, van het Brusselse parket, zegt dat er een vooronderzoek is geopend, maar: „Voorlopig is er niemand opgepakt.”</p>
