---
title: "Mannen snuiven ’witte poeder’ in McDonald’s vol kinderen"
permalink: "2019-3-31-mannen_snuiven_’witte_poeder’_in_mcdonald’s_vol_kinderen"
date: Sun, 31 Mar 2019 19:40:35 +0200
category: opmerkelijk
externe_link: "https://www.telegraaf.nl/nieuws/3373051/mannen-snuiven-witte-poeder-in-mc-donald-s-vol-kinderen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/03d29694-53e8-11e9-a56a-02c309bc01c1.jpg"
---

<p class="intro">Twee mannen zorgden met hun bezoek aan de McDonald’s in het Schotse Kilmarnock dit weekend voor veel beroering. In plaats van een Big Mac of wat kipnuggets besloten de twee een lijntje cocaïne te snuiven.</p> <p>Het fastfoodrestaurant zat op dat moment vol met vrouwen en kinderen, maar die beleefden niet bepaald een happy meal. Twee vrouwelijke medewerkers spraken de twee tevergeefs aan. Een aanwezige vader wist de drugsgebruikers uiteindelijk naar buiten te werken, meldt The Sun, die ook een foto van het incident publiceerde.</p><p>„Ik kon mijn ogen niet geloven”, zegt Chloe McCree (26) tegen die krant. Ze was een hapje gaan eten met haar kinderen, maar werd gestoord door de twee luidruchtige mannen. Ooggetuigen zagen dat de twee ’witte poeder’ bij zich hadden en een kaart om een lijntje mee te trekken. „Het was ongelooflijk. Er waren meer kinderen binnen dan volwassenen”, vertelt McCree. Het personeel lichtte al snel de politie in.</p>
