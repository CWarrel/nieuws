---
title: "Vrouw bevalt twee keer binnen een maand"
permalink: "2019-3-28-vrouw_bevalt_twee_keer_binnen_een_maand"
date: Thu, 28 Mar 2019 10:30:05 +0100
category: opmerkelijk
externe_link: "https://www.telegraaf.nl/nieuws/3359728/vrouw-bevalt-twee-keer-binnen-een-maand"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1872e1fc-513c-11e9-9f98-0217670beecd.jpg"
---

<p class="intro">Een 20-jarige vrouw uit Bangladesh heeft de wereldpers gehaald door binnen een maand twee keer te bevallen. Haar gezin werd daarmee drie kinderen rijker. Arifa Sultana bracht eind vorige maand, eerder dan uitgerekend, een gezonde zoon ter wereld langs de gebruikelijke weg. Het ontging de behandelende artsen dat de jonge moeder zwanger bleef, van een tweeling zelfs.</p> <p>Ook Sultana zelf had nooit kunnen bevroeden dat ze twee baarmoeders heeft. Ze spoedde zich 26 dagen na de geboorte van de eerste baby nogmaals naar het ziekenhuis omdat haar vliezen waren gebroken. De behandelend gynaecoloog besloot tot een keizersnede. Ditmaal zagen een jongetje en een meisje het levenslicht.</p><p>Sultana en haar man Suman Biswas, een arbeider die amper 60 euro per maand verdient, waren blij met hun medische wonder, maar maakten zich ook enige zorgen om nu ineens zoveel monden te moeten voeden.</p>
