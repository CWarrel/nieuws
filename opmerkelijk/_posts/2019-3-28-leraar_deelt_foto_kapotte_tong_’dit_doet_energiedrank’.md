---
title: "Leraar deelt foto kapotte tong ’Dit doet energiedrank’"
permalink: "2019-3-28-leraar_deelt_foto_kapotte_tong_’dit_doet_energiedrank’"
date: Thu, 28 Mar 2019 12:15:16 +0100
category: opmerkelijk
externe_link: "https://www.telegraaf.nl/nieuws/3360526/leraar-deelt-foto-kapotte-tong-dit-doet-energiedrank"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/576279ae-514b-11e9-bf68-0255c322e81b.jpg"
---

<p class="intro">Een leraar claimt op Facebook dat zijn tong ’weggevreten’ is door zijn verslaving aan energiedrank. Hij dronk voorheen minstens vijf à zes blikjes per dag. En die suikerbommen laten duidelijk hun sporen na.</p> <p>De leraar, die in Azië woont en werkt, plaatste een foto van zijn aangetaste tong op sociale media om de effecten van energiedrank bloot te leggen. „Wie drinkt energiedrank? Ben je er verslaafd aan? Misschien wil je er nog eens over nadenken”, schrijft Dan Royals als bijschrift. „Dit is wat die s*** met je tong doet, moet je je voorstellen wat het inwendig doet.”</p><p>Op de foto zijn grote blaren te zien. „Het vreet letterlijk je tong weg. Wees op je hoede jongens”, besluit hij.</p><p>Royals rookt ook, maar is er zeker van dat dat niet de oorzaak is van zijn mondklachten, meldt The Daily Mail.</p><p>Slaap</p><p>Te veel energiedrank kan ook hartritmestoornissen of slaapproblemen veroorzaken. Kinderen onder de dertien jaar wordt door het Voedingscentrum aangeraden helemaal geen energiedrankjes te drinken. Boven die leeftijd geldt: liever niet, en anders maximaal één blikje per dag.</p>
