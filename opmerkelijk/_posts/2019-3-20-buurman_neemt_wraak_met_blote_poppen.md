---
title: "Buurman neemt wraak met blote poppen"
permalink: "2019-3-20-buurman_neemt_wraak_met_blote_poppen"
date: Wed, 20 Mar 2019 16:35:27 +0100
category: opmerkelijk
externe_link: "https://www.telegraaf.nl/nieuws/3323139/buurman-neemt-wraak-met-blote-poppen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c99a075c-4b25-11e9-94af-0217670beecd.jpg"
---

<p class="intro">Een boze buurman die zijn schutting moest verlagen, heeft uit wraak zijn tuin volgezet met bijna blote paspoppen.</p> <p>De gemeente had na klachten bepaald dat de houten afscheiding van Jason Windus in het Amerikaanse Santa Rosa maximaal 91 centimeter hoog mocht zijn. Elke dag van overtreding zou hem een dikke boete opleveren.</p><p>Honden</p><p>Daarop zette een vriend van Windus de kettingzaag in de schutting die juist hoog was om te voorkomen dat z’n honden uit de tuin konden ontsnappen.</p><p>Nu heeft de klagende buurman ook meteen een opmerkelijk uitzicht: op een groot aantal naakte paspoppen die als een soort tuinfeestje bij elkaar zitten.</p><p>„Ik had ze eigenlijk gekocht voor schietoefeningen, maar nu dienen ze een hoger doel”, zegt een nog steeds verontwaardigde Jason tegen Amerikaanse media.</p><p>Intieme delen</p><p>De zender ABC7 zegt dat de klaagburen niet blij zijn, maar de rest van de wijk vindt het prachtig. „Gelukkig zijn de meest intieme delen bedekt”, zegt Valerie Palmer die vanuit haar truck het schouwspel bewondert. De ’naked gardenparty’ is nu al een bezienswaardigheid.</p><p>De gemeente Santa Rosa laat weten dat ook de poppen weg moeten, want ze passen niet in het ’bestemmingsplan’.</p>
