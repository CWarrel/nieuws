---
layout: post
title: "Ten Hag: ’Het ligt aan ons hoe moeilijk het wordt’"
date: Fri, 19 Apr 2019 15:34:50 +0200
category: sport
externe_link: "https://www.telegraaf.nl/sport/3471680/ten-hag-het-ligt-aan-ons-hoe-moeilijk-het-wordt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0e264a7c-62a8-11e9-aac4-02d2fb1aa1d7.jpg"
---

<p class="intro">Trainer Erik ten Hag wil nog niet speculeren over een nieuw contract bij Ajax en richt zich volledig op het Eredivisie-duel tegen FC Groningen.</p> <p>„Dat lijkt me niet het juiste moment¨, zei hij. „Het is bekend dat ik het hier uitstekend naar mijn zin heb. Maar we zitten in een drukke en belangrijke periode. Voor mij telt nu de uitwedstrijd van zaterdag tegen FC Groningen.”</p><p>Overmars</p><p>Directeur voetbalzaken Marc Overmars vertelde na de sensationele winst op Juventus (2-1) dat hij Ten Hag graag langer wil vastleggen. Het 2,5-jarige contract van de Tukker loopt aan het einde van het volgende voetbaljaar af. De opvolger van de ontslagen Marcel Keizer kon in zijn eerste half jaar niet overtuigen. Dit seizoen presteert hij boven verwachting, met het bereiken van de halve finales van de Champions League als kers op de taart.</p><p>„Als het slecht gaat, dan krijgt de trainer vaak de schuld”, zei Ten Hag. ,Als het goed gaat krijg je een compliment en als het heel goed gaat dan zijn er veel superlatieven. Als trainer is het nu genieten. We zijn fantastisch bezig met elkaar. Het team ontwikkelt zich en we slagen op het hoogste niveau glansrijk voor examens.”</p><p>Enkelblessure</p><p>Noussair Mazraoui mist zaterdag de wedstrijd tegen FC Groningen. De rechtsback heeft nog te veel last van een enkelblessure die hij dinsdag opliep tijdens de uitwedstrijd bij Juventus. „En dinsdag tegen Vitesse zal hij er ook niet bij zijn”, vertelde ten Hag.</p><p>FC Groningen</p><p>Ajax treft met FC Groningen een team in vorm. De club won de laatste zeven thuiswedstrijden en kreeg al 314 minuten geen doelpunt meer tegen voor eigen publiek. Aanvaller Paul Gladon scoorde in de laatste drie duels van FC Groningen.</p><p>„Het is een lastige tegenstander, maar het ligt aan ons zelf hoe lastig het wordt”, zei de Ajax-trainer. „We nemen de wedstrijd heel erg serieus en vertrekken vrijdag na de training ook al richting Groningen. Ondanks het drukke programma staan we er fysiek goed op.”</p><p>Ten Hag heeft geen contact opgenomen met Kai Sierhuis, de spits die door Ajax is verhuurd aan FC Groningen en nog steeds in de groepsapp van de spelers van Ajax zit. „We hebben hem verhuurd. Dit is dus part of the deal. We wensen hem veel succes.”</p><p>Bekijk hier het programma, de uitslagen en de stand in de Eredivisie.</p>
