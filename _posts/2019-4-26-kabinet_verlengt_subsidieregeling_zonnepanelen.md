---
layout: post
title: "Kabinet verlengt subsidieregeling zonnepanelen"
date: Fri, 26 Apr 2019 07:18:31 +0200
categories: 
- financieel 
- geld 
externe_link: "https://www.telegraaf.nl/nieuws/3498483/kabinet-verlengt-subsidieregeling-zonnepanelen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7ffe5970-67f6-11e9-a00c-02c309bc01c1.jpg"
---

<p class="intro">Wie zonnepanelen op het dak heeft, kan nog tot 1 januari 2023 de stroom die opgewekt wordt en aan het stroomnet wordt teruggegeven, aftrekken van het eigen energiegebruik. Het kabinet heeft op voorstel van minister Eric Wiebes (Economische Zaken en Klimaat) besloten de zogenoemde salderingsregeling voor zonnepanelen nog ruim drie jaar onveranderd voort te zetten.</p> <p>Een investering in zonnepanelen die tijdens de vorige of huidige kabinetsperiode wordt gedaan, kan zo nog in gemiddeld zeven jaar worden terugverdiend. Per 1 januari 2023 wordt de regeling geleidelijk afgebouwd.</p><p>Wie wil investeren in zonnepanelen, maar dat niet in één keer kan doen, kan een beroep doen op het Nationaal Energiebespaarfonds, waarbij tegen lage rente geld geleend kan worden.</p><p>De Nederlandse Vereniging Duurzame Energie (NVDE) vindt het „goed nieuws voor de groei van duurzame energie en voor het draagvlak voor de energietransitie. Maar het is wel goed dat de regeling wordt hervormd. Zo blijven de kosten redelijk en komt er meer stimulans om de zonnestroom slim te gebruiken.” Ook Greenchoice, dat zonnepaneelinstallaties plaatst, is blij: „Er komt geen limiet op het beschikbare budget voor de regeling en bovendien blijft het, net als bij de huidige salderingsregeling, niet nodig om subsidie aan te vragen.”</p>
