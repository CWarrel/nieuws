---
layout: post
title: "Recept van de dag: couscous met tonijn uit blik"
date: Fri, 29 Mar 2019 10:30:00 +0100
category: overig
externe_link: "https://www.telegraaf.nl/vrij/3363415/recept-van-de-dag-couscous-met-tonijn-uit-blik"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/24126154-517d-11e9-9187-0217670beecd.png"
---

<p class="intro">Afgelopen maandag schreef ik al over de bliktonijn en de campagne Stopfoutetonijn.nu omdat we nu echt alleen nog maar dat goede blikje tonijn moeten gaan kopen. Veel reacties: het was toch allemaal keurig geregeld? Dat is nog eens nepnieuws. Ik heb met opzet op deze plek zelden tonijnrecepten gegeven. Maar het blijkt nog steeds de meest verkochte vis in Nederland te zijn. Zullen we dat dan eindelijk goed gaan doen? Het blauwe MSC keurmerk en het liefst hengelgevangen. En al die andere keurmerken en aanduidingen zijn misleidend.</p> <p>Nodig voor twee personen met een goed geweten:</p><p>•2 blikjes tonijn (MSC gecertificeerd en hengel gevangen)</p><p>•125 gram couscous</p><p>•kippenbouillon</p><p>•olijfolie, extra vierge</p><p>•grof zeezout</p><p>•zwarte peper</p><p>•1 paprika, zaadlijsten verwijderd, in blokjes gesneden</p><p>•1 rode ui, in ringen gesneden</p><p>•3 takjes peterselie, blaadjes grof gesneden</p><p>•3 takjes dille, fijn gesneden</p><p>•3 takjes basilicum, blaadjes geplukt</p><p>Bereiding:</p><p>Gaar de couscous zoals aangegeven op de verpakking. Gebruik bouillon in plaats van water. Laat de couscous afkoelen en werk deze ‘los’ met een vork. Breng op smaak met olijfolie, zout en peper. Meng de paprika en de rode ui door de couscous. Meng nu de helft van de tonijn en de verse kruiden door de salade. Serveer op een schaal en garneer met de overgebleven kruiden en tonijn. Sprenkel er nog een goeie scheut olijfolie over.</p><p>En alleen als je een goed blikje hebt gekocht mag je er een biertje bij. Zullen we een non-Ipa van Jopen doen? Lijkt me lekker.</p>
