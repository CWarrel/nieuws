---
layout: post
title: "Veertien mensen vermoord bij aanval op bus Pakistan"
date: Thu, 18 Apr 2019 07:37:13 +0200
category: nieuws
externe_link: "https://nos.nl/l/2280967"
feature_image: "https://nos.nl/data/image/2019/04/18/544450/1008x567.jpg"
---

<p>Gewapende mannen hebben in Pakistan een bus staande gehouden en veertien inzittenden doodgeschoten, melden Pakistaanse media.</p>
<p>De bus raakte vanochtend zoek op de weg van Karachi naar de havenstad Gawadar, in het zuidwesten van Pakistan. Later bleek dat het voertuig voor zonsopgang in een hinderlaag was gelokt op de snelweg langs de kust.</p>
<p>In de bus zaten enkele tientallen passagiers. Overlevenden zeggen dat de gewapende mannen de identiteitskaarten van alle inzittenden bekeken en veertien slachtoffers uitzochten. Nadat ze hen hadden omgebracht, gingen de schutters ervandoor.</p>
<h2>Regio vol geweld</h2>
<p>Over de identiteit of het motief van de gewapende mannen is niets bekend. Ook is de verantwoordelijkheid voor de aanval nog niet opgeÃ«ist.</p>
<p>In de provincie Beloetsjistan, in zuidwestelijk Pakistan, zijn separatisten en islamistische militanten actief. De separatisten vallen vaak militairen en minderheden aan, zoals sjiieten.</p>
