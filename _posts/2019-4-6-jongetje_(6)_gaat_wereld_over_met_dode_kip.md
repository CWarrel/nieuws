---
layout: post
title: "Jongetje (6) gaat wereld over met dode kip"
date: Sat, 06 Apr 2019 15:36:55 +0200
category: buitenland
externe_link: "https://www.telegraaf.nl/nieuws/3404673/jongetje-6-gaat-wereld-over-met-dode-kip"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1797ca80-5872-11e9-8851-02d2fb1aa1d7.jpg"
---

<p class="intro">Een 6-jarige jongen uit India is een internethit geworden omdat hij eigenhandig een kip naar het ziekenhuis heeft gebracht nadat die door hemzelf was aangereden.</p> <p>Derek Lalchhanhima uit Sairang reed de kip aan met zijn fiets. Daarna bedacht hij zich geen moment en haalde alles uit de kast om het beestje nog te redden, hoewel zijn vader vertelde dat het dier was overleden. Dat was voor de jongen niet te verkroppen. Hij smeekte zijn vader naar het ziekenhuis te rijden. Die weigerde.</p><p>De jongen accepteerde de uitleg niet en besloot zelf naar het ziekenhuis te fietsen, met tien roepie, omgerekend 13 cent.</p><p>De artsen moesten de waarheid aan het mannetje vertellen: de kip was dood. „Ik moet huilen en lachen tegelijk”, schrijft familievriend ’Sanga Says’ op Facebook bij een foto.</p><p>Nadat het ziekenhuispersoneel vertelde dat de kip dood was, kwam Derek huilend terug thuis. Hij wilde opnieuw naar het ziekenhuis gaan, nu met honderd roepie. „Zijn ouders konden hem uiteindelijk overtuigen dat de kip dood was”, aldus Sanga tegenover Indiase media.</p>
