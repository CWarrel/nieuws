---
layout: post
title: "Superieure Schouten wint laatste massastart in Salt Lake City"
date: Sun, 10 Mar 2019 22:38:44 +0100
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/WriGCN-K2J8/2275430"
feature_image: "https://nos.nl/data/image/2019/03/10/536165/1008x567.jpg"
---

<p>Irene Schouten heeft de laatste massastart van het wereldbekerseizoen gewonnen. Bij de wereldbekerfinale in Salt Lake City won ze in de eindsprint van de Zuid-Koreaanse Kim Bo-reum en de Italiaanse Francesca Lollobrigida.</p>
<p>Marina Zoejeva uit Wit-Rusland ging er op zes ronden van het einde vandoor en hield lang stand. Halverwege de slotronde denderde het peloton toch nog over haar heen en tweevoudig wereldkampioene Schouten was veruit de snelste in de sprint.</p>
<p>Schouten werd dit wereldbekerseizoen twee keer tweede achter de Japanse Nana Takagi en liet één wedstrijd lopen. Voor de wereldbeker, die ze in 2016 won, kwam ze uiteindelijk net een paar punten tekort. Die ging voor de derde keer naar Kim.</p>
<p>"Dit had ik niet verwacht hoor", vertelde Schouten na afloop. "Ik kom van het natuurijs in Zweden en dan is dit ijs zó snel. Met Melissa Wijfje had ik een tactiek afgesproken en zij deed het weer perfect. Het verbaast me echt dat ik met deze vorm hier heb gewonnen."</p>
<h2>WB-zege voor Tsuchiya</h2>
<p>Bij de mannen won Ryosuke Tsuchiya de laatste massastart van het seizoen. Simon Schouten, de broer van Irene, eindigde achter de Wit-Rus Vitali Michajlov als derde. De eindzege in het klassement was voor de Zuid-Koreaan Um Cheon-Ho.</p><img src="http://feeds.feedburner.com/~r/nossportschaatsen/~4/WriGCN-K2J8" height="1" width="1" alt=""/>
