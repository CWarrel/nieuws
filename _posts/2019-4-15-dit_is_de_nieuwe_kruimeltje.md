---
layout: post
title: "Dit is de nieuwe Kruimeltje"
date: Mon, 15 Apr 2019 22:56:00 +0200
category: entertainment
externe_link: "https://www.telegraaf.nl/entertainment/3449816/dit-is-de-nieuwe-kruimeltje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6bb0235a-5fc1-11e9-9635-02c309bc01c1.jpg"
---

<p class="intro">De dertienjarige musicalster Viggo Neijs uit Lelystad gaat de hoofdrol spelen in de nieuwe bioscoopfilm Kruimeltje. Dat hebben producent Rick Engelkes en regisseur Diede in â€™t Veld maandag bekendgemaakt.</p> <p>Viggo, bekend van rollen in Ciske de Musical en Billy Elliot, stapt in de voetsporen van Ruud Feltkamp die in 1999 gestalte gaf aan het innemende straatjongetje Kruimeltje. Zijn tegenspeelster is debuterend actrice Sabijn Dunnewijk. Zij gaat de rol vervullen van Kruimeltjes vriendin Anna.</p><p>In de nieuw geschreven sequel zijn de ouders van het voormalige weesjongetje weer bij elkaar. Zij hebben door het vinden van een goudmijn in Amerika genoeg geld verdiend om Kruimeltje op te laten groeien in een mooi landhuis. Kruimeltje moet alleen wennen aan zijn nieuwe leventje en mist de avonturen op straat.</p><p>Grote bioscoophit</p><p>Het scenario voor Kruimeltje II is geschreven door Tijs van Marle (Mees Kees, Dummie de Mummie). De oude Kruimeltje-film is een van de grootste Nederlandse bioscoophits van de afgelopen decennia. De film trok in de kerstvakantie van 1999 meer dan 1,2 miljoen bezoekers naar de bioscopen.</p><p>Filmproducent Engelkes heeft een lange geschiedenis met het verhaal. Hij speelde in de oorspronkelijke film van regisseur Maria Peters een van de hoofdrollen en produceerde voor de AVRO een televisieserie. Het wordt het tweede filmproject voor Engelkes na de hitkomedie Huisvrouwen bestaan niet.</p><p>De opnames van Kruimeltje 2.0 gaan komende week van start. De nieuwe verfilming gebaseerd op het boek van Chris van Abkoude zal vanaf 5 februari 2020 te zien zijn in de bioscoop.</p>
