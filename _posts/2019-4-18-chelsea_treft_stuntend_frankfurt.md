---
layout: post
title: "Chelsea treft stuntend Frankfurt"
date: Thu, 18 Apr 2019 22:56:05 +0200
category: sport
externe_link: "https://www.telegraaf.nl/sport/3468755/chelsea-treft-stuntend-frankfurt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dbdc88e6-621c-11e9-8c76-02d1dbdc35d1.jpg"
---

<p class="intro">Chelsea staat in de halve finale van de Europa League. The Blues schakelden donderdag het dappere Slavia Praag uit.</p> <p>De ploeg van Maurizio Sarri had na de 1-0 zege in TsjechiÃ« op Stamford Bridge genoeg aan een krappe 4-3 winst. Mick van Buren keek vanaf de aftrap tot het eindsignaal toe vanaf de Slavia-bank.</p><p>Chelsea neemt het in de jacht op een ticket voor de finale op tegen Eintracht Frankfurt. De Duitsers wonnen in eigen huis met 2-0 van Benfica en plaatsten zich zodoende op doelsaldo voor de halve eindstrijd. In Portugal werd eerder met 4-2 verloren.</p><p>Jetro Willems viel pas in de negentigste minuut in bij Frankfurt. Jonathan De Guzman zat de hele wedstrijd op de bank.</p><p>Arsenal legde Napoli definitief over de knie. De Londenaren waren ook buitenshuis sterker dan de Italianen. Na de 2-0 zege in Londen, werd in Napels met 1-0 gewonnen.</p><p>The Gunners treffen in de halve finale het Spaanse Valencia. De club uit de sinaasappelstad had net als een week geleden geen kind aan de landgenoten van Villarreal. De 3-1 overwinning van de heenwedstrijd kreeg in het eigen Mestalla een passend vervolg: 2-0.</p><p>De halve finales worden op 2 en 9 mei gespeeld.</p><p>Uitslagen kwartfinales:</p><p>Chelsea - Slavia Praag 4-3 (1-0)
Napoli - Arsenal 0-1 (0-2)
Eintracht Frankfurt - Benfica 2-0 (2-4)
Valencia - Villarreal 2-0 (3-1)</p>
