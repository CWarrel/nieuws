---
layout: post
title: "Onderzoek naar wettelijk 'patiëntgeheim': baas over eigen gegevens"
date: Thu, 11 Apr 2019 09:05:52 +0200
category: binnenland
externe_link: "http://feeds.nos.nl/~r/nosnieuwsbinnenland/~3/XombZ154OHQ/2279943"
feature_image: "https://nos.nl/data/image/2019/04/11/542832/1008x567.jpg"
---

<p>Minister Bruins voor Medische Zorg laat een onderzoek doen naar de invoering van een wettelijk 'patiëntgeheim'. Zijn woordvoerder bevestigt dat naar aanleiding van berichtgeving door het AD. Voor de zomer moet duidelijkheid zijn of zo'n wet haalbaar is.</p>
<p>Patiënten moeten de baas zijn over hun eigen medische gegevens, vinden artsen en patiëntenorganisaties. Niet alleen de gegevens in je patiëntendossier moeten beschermd worden, maar ook de data die wordt opgeslagen door allerlei gezondheids-apps op mobiele telefoons en smart-horloges.</p>
<p>Tech-reuzen als Google en Apple richten zich steeds meer op de zorgtoepassingen. Slimme apparaten als de Apple Watch of de Fitbit houden allerlei gegevens bij, zoals gewicht, beweging en hartslag.</p>
<h2>Geen uitkering</h2>
<p>De privacyregels bepalen nu al dat mensen expliciet toestemming moeten geven voor het delen van medische data. Toch oefenen bedrijven en zelfs de overheid steeds meer druk uit. "Ze zeggen: 'Als wij uw dossier niet zien, krijgt u geen uitkering of keren wij als autoverzekering niet uit'", stelt Patiëntenfederatie Nederland in het AD.</p>
<p>Een wettelijk patiëntgeheim zal de rechtspositie van Nederlanders versterken, denkt de organisatie. Minister Bruins zei eerder al dat hij wel wat ziet in het voorstel. De term 'patiëntgeheim' is bedacht door expert Theo Hooghiemstra, in zijn onlangs verschenen proefschrift.</p><img src="http://feeds.feedburner.com/~r/nosnieuwsbinnenland/~4/XombZ154OHQ" height="1" width="1" alt=""/>
