---
layout: post
title: "PAOK breekt de macht van Athene en viert eerste titel in 34 jaar"
date: Sun, 21 Apr 2019 23:38:21 +0200
category: sport
externe_link: "https://nos.nl/l/2281508"
feature_image: "https://nos.nl/data/image/2019/04/21/545261/1008x567.jpg"
---

<p>Voor het eerst in 34 jaar heeft PAOK de Griekse voetbaltitel veroverd. De ploeg uit Thessaloniki won zondag met 5-0 het thuisduel met Levadiakos, waarna een ongekend feest in het stadion losbarstte.</p>
<p>De Nederlander Diego Biseswar, die onder meer voor Feyenoord speelde, was een van de doelpuntenmakers. Hij maakte de 2-0.</p>
<p>PAOK bleef dit seizoen ongeslagen. De club van Biseswar is de eerste ploeg van buiten Athene die kampioen van Griekenland is geworden sinds FC Larissa in 1988. Sinds 1960 is het slechts vier keer voorgekomen dat een ploeg van buiten de hoofdstad de landstitel veroverde: alleen FC Larissa en PAOK (1976, 1985 en 2019) konden de drie topclubs Athene - Olympiakos, Panathinaikos en AEK - de baas.</p>
<p>Eigenaar Ivan Savvidis van PAOK werd vorig jaar nog voor drie jaar geschorst, nadat hij met een pistool in zijn broekriem het veld was opgelopen uit onvrede over de arbitrage.</p>
<p>Hij wenste zondag buiten het stadion voor het begin van de wedstrijd zijn spelers succes. Savvidis volgde het duel noodgedwongen op televisie.</p>
