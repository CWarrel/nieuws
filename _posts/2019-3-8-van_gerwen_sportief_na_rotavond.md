---
layout: post
title: "Van Gerwen sportief na rotavond"
date: Fri, 08 Mar 2019 08:08:48 +0100
categories: 
- sport 
- darts 
externe_link: "https://www.telegraaf.nl/sport/3259099/van-gerwen-sportief-na-rotavond"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/431bfc46-4173-11e9-b2fb-fbd685e38f64.jpg"
---

<p class="intro">Michael van Gerwen verspeelde donderdag tijdens de vijfde avond van de Premier League de koppositie. De Nederlander speelde in Aberdeen met 6-6 gelijk tegen de Schotse thuisfavoriet John Henderson.</p> <p>„Dit was niet het resultaat wat ik wilde, maar alle lof voor Henderson. Ik heb veel respect voor hem en de manier waarop hij met de druk van dit speciale moment omging”, aldus de Brabantse wereldkampioen.</p><p>Henderson is dit seizoen - na het wegvallen van Gary Anderson, die last heeft van een rugblessure - een van de invallers in de Premier League. Het Schotse publiek stond in de BHGE Arena als één man achter de bonkige darter.</p><p>„Ik heb nog nooit zoiets meegemaakt tijdens mijn carrière”, aldus The Highlander, doelend op zijn spectaculaire opkomst en de constante steun van zijn stadgenoten.</p><p>„Het was ongelooflijk. Ik was behoorlijk emotioneel toen ik het podium betrad. Om in mijn eigen stad een punt te pakken tegen de beste speler van de wereld is fenomenaal. Ik ben er gewoon een beetje sprakeloos van.”</p><p>Henderson kon zich na afloop amper verstaanbaar maken. De Schotse supporters zongen de longen uit hun lijf en gaven de darter amper ruimte om zijn verhaal te doen.</p><p>Door het gelijkspel heeft van Gerwen nu 7 punten, evenveel als James Wade, Rob Cross en Gerwyn Price. Vanwege zijn legsaldo van plus zeven staat Mighty Mike op plek drie.</p><p>Bekijk hieronder de uitslagen en de stand in de Premier League:</p>
