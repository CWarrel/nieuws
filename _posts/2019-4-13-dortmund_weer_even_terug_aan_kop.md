---
layout: post
title: "Dortmund weer even terug aan kop"
date: Sat, 13 Apr 2019 20:36:27 +0200
category: sport
externe_link: "https://www.telegraaf.nl/sport/3441176/dortmund-weer-even-terug-aan-kop"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0e518746-5e1b-11e9-8d9b-02d1dbdc35d1.JPG"
---

<p class="intro">Borussia Dortmund heeft zich in ieder geval voor een dag weer aan kop van de Bundesliga genesteld.</p> <p>De ploeg van trainer Lucien Favre versloeg 1. FSV Mainz 05 met 2-1, dankzij twee doelpunten van Jadon Sancho. Dortmund kwam daardoor op 66 punten, twee meer dan Bayern München dat zondag tegen Fortuna Düsseldorf speelt.</p><p>De 'Rekordmeister' had vorige week de eerste plaats overgenomen van Dortmund door het onderlinge duel met overtuigende cijfers te winnen: 5-0. De geel-zwarte brigade van Favre herstelde zich tegen Mainz, al ging het niet eenvoudig. De Engelse aanvaller Sancho zette Dortmund binnen 25 minuten op 2-0, maar na de aansluitingstreffer in de slotfase van invaller Robin Quaison werd het nog even spannend. Mainz, met Jean-Paul Boëtius de hele wedstrijd binnen de lijnen, wist Dortmund echter geen punten afhandig te maken.</p>
