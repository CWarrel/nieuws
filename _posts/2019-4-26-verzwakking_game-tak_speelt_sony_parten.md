---
layout: post
title: "Verzwakking game-tak speelt Sony parten"
date: Fri, 26 Apr 2019 10:28:23 +0200
categories: 
- financieel 
- koersen 
externe_link: "https://www.telegraaf.nl/financieel/3499538/verzwakking-game-tak-speelt-sony-parten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/547152f6-67fd-11e9-9635-02c309bc01c1.jpg"
---

<p class="intro">De Japanse elektronica- en entertainmentreus Sony verwacht dit jaar lagere resultaten in de boeken te zetten. Onder andere de game-divisie zal minder presteren. De verkoop van de spelcomputer Playstation 4 vlakt naar verwachting verder af en er is nog geen opvolger voor dit voormalige succesnummer.</p> <p>Sony denkt dat de operationele winst dit lopende gebroken boekjaar uitkomt op 810 miljard yen, circa 6,5 miljard euro. Het voorbije boekjaar, dat tot 31 maart liep, bedroeg dit resultaat ruim 894 miljard yen. Bij de tak voor computerspelletjes daalt het operationele resultaat van 311 miljard yen dit jaar naar 280 miljard yen.</p><p>Het concern richt zijn pijlen steeds meer op muziek, film en games. De verschuiving moet de kwakkelende verkoop van televisies en andere consumentenelektronica goedmaken. Niet alle beleggers zijn even overtuigd van het succes van die koerswijziging. Zo zou de activistische investeerder Third Point aansturen op de verkoop van bedrijfsonderdelen, waaronder de filmtak van Sony.</p>
