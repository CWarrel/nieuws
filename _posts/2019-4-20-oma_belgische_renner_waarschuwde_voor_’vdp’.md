---
layout: post
title: "Oma Belgische renner waarschuwde voor ’VDP’"
date: Sat, 20 Apr 2019 08:44:41 +0200
category: sport
externe_link: "https://www.telegraaf.nl/sport/3473938/oma-belgische-renner-waarschuwde-voor-vdp"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ca7b843c-6337-11e9-9a52-0218eaf05005.jpg"
---

<p class="intro">Tim Wellens won vorig jaar nog de Brabantse Pijl, maar moest vorige week toekijken hoe hij in de kopgroep in de slotfase werd weggereden door Mathieu van der Poel. De oma van de Belgische renner had dit echter zelfs al voorspeld.</p> <p>,,Een paar dagen geleden was ik bij mijn oma, net voor de Brabantse Pijl. Ze vroeg: ’Doet Van der Poel mee? Ja? Oei, dan is het voor de tweede plaats.’ Ik moest daar erg om lachen, maar het zal af en toe zeker zo zijn. Elke koers waar Van der Poel aan meedoet, rijdt hij om te winnen”, aldus Wellens tegen Het Nieuwsblad.</p><p>Hij vervolgt en laat weten dat hij als wegrenner nauwelijks weet wat hij meemaakt. ,,Wat Mathieu doet is indrukwekkend. Hetzelfde geldt voor Wout van Aert. Gewoon straf. Ze maken ons als fulltime wegrenners…Belachelijk is een groot woord, maar het scheelt niet veel.”</p><p>Wellens ziet de veldrijders Van der Poel en Van Aert zich eigenlijk amper voorbereiden op het voorjaar op de weg. ,,Alle profrenners trainen rustig in de winter en focussen zich op deze periode. En die mannen zijn daar helemaal niet mee bezig en crossen de hele tijd voluit. En toch zijn ze nu beter dan de meeste wegrenners.”</p>
