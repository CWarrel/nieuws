---
layout: post
title: "Veldrijdster Betsema test positief op anabole steroïden"
date: Fri, 05 Apr 2019 17:57:19 +0200
categories: 
- sport 
- wielrennen 
externe_link: "https://nos.nl/l/2279169"
feature_image: "https://nos.nl/data/image/2018/12/23/520833/1008x567.jpg"
---

<p>Veldrijdster Denise Betsema is eind januari bij een controle na afloop van de wereldbekerwedstrijd in Hoogerheide positief getest op anabole steroïden, zo meldt de UCI. De Texelse is voorlopig geschorst.</p>
<p>Betsema laat in een eerste reactie weten onthutst te zijn door het nieuws. "Ik ben ontgoocheld, want ik ben absoluut onschuldig. Ik ga dit aanvechten en zal een contra-expertise aanvragen."</p>
<p>De 26-jarige Betsema brak dit seizoen door met vijftien overwinningen. Ze begon het seizoen als de nummer 89 van de wereld. Na zeges in onder meer de Superprestigekoers in Middelkerke, de WB-wedstrijd in Koksijde en haar derde plaats op de EK klom ze naar de vierde plaats.</p>
<h2>'Nachtmerrie'</h2>
<p>Op haar website schrijft Betsema dat ze het gevoel heeft in een nachtmerrie te zijn beland. "Wat vreselijk om dit nieuws te krijgen terwijl ik met ziel en zaligheid bezig ben met de sport."</p>
<p>"Er is nooit een haar op mijn hoofd geweest die eraan denkt vals te spelen en helemaal niet om verboden middelen te gebruiken. Het doet me dan ook onwijs veel pijn dat mijn naam in verband wordt gebracht met praktijken waar ik zelf zo'n afkeer voor heb."</p>
<p>Betsema weet niet waar de positieve test vandaan komt. "Dit moet een oorzaak hebben, maar die ken ik momenteel nog niet. Daar gaan we nu naar op zoek. Ik zal er alles aan doen om mijn naam zo snel mogelijk weer te zuiveren."</p>
