---
layout: post
title: "Altijd advocaat als OM straf oplegt"
date: Wed, 10 Apr 2019 13:04:37 +0200
category: binnenland
externe_link: "https://www.telegraaf.nl/nieuws/3423613/altijd-advocaat-als-om-straf-oplegt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/72f271f8-5b80-11e9-9af6-0217670beecd.jpg"
---

<p class="intro">Als het Openbaar Ministerie een veelvoorkomend delict als winkeldiefstal of vandalisme zelf bestraft, krijgt de verdachte voortaan altijd een advocaat toegewezen. Minister Ferd Grapperhaus van Justitie en Veiligheid gaat dat voor 1 oktober regelen, heeft hij de Tweede Kamer beloofd.</p> <p>Bij strafbeschikkingen in zogeheten ZSM-zaken legt het OM zelf een taakstraf of een boete op, zonder dat de zaak aan de rechter wordt voorgelegd. Verdachten beseffen niet altijd dat ze, als ze daarmee instemmen, bijvoorbeeld verder met een strafblad door het leven gaan. Daarom dringt de linkse oppositie er al langer op aan hun standaard rechtsbijstand te verlenen. Zij kreeg bijval van regeringspartijen D66 en CDA.</p><p>Grapperhaus probeerde het ongeduld van de Kamer weg te te sussen door erop te wijzen dat er al langer aan rechtsbijstand in deze gevallen wordt gewerkt. De komende tijd krijgen ZSM-verdachten in het zuidwesten van het land al standaard een advocaat.</p>
