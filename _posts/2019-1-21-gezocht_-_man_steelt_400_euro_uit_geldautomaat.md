---
layout: post
title: "Gezocht - Man steelt 400 euro uit geldautomaat"
date: Mon, 21 Jan 2019 09:53:00 GMT
categories: 
- utrecht 
- eemnes 
---

Een vrouw stond in oktober in Eemnes te pinnen met de pas van haar moeder. Ze dacht dat ze de verkeerde code had gebruikt en stapte opzij. Toen kwam er toch 400 euro uit de automaat. De man die na de vrouw wilde pinnen, pakte dat geld er ging ermee vandoor. De politie zocht de nog onbekende verdachte. Vaak helpt dan een tip. Zo ook nu. Gelegenheidsdiefstal De man in kwestie was blijkbaar van plan om zelf te gaan pinnen. Hij stond achter de vrouw te wachten op zijn beurt. Toen het pinnen haar niet lukte, besloot de vrouw even haar moeder te bellen en liet de man voor. Vervolgens maakte hij gebruik van de gelegenheid en stal het geld. Verdachte herkend Dat is de reden waarom we op 9 januari in tv-programma Bureau Hengeveld van RTV Utrecht de man op de bewakingsbeelden nog niet herkenbaar toonden. Maar omdat de identiteit van de man daardoor nog niet bekend werd, toonden we hem op 16 januari wél herkenbaar.Dat leverde het gewenste resultaat op. Meerdere mensen herkenden de man en tipten de politie. De recherche weet nu wie de verdachte is en kan verder met het onderzoek. Conclusie Door informatie met ons te delen, werkt u met ons samen aan een veiliger Nederland. Dáár is de politie voor, altijd!
