---
layout: post
title: "Laatste speelronde eredivisie definitief op woensdag 15 mei"
date: Fri, 19 Apr 2019 18:04:59 +0200
category: sport
externe_link: "https://nos.nl/l/2281194"
feature_image: "https://nos.nl/data/image/2019/04/05/541587/1008x567.jpg"
---

<p>De laatste speelronde van de eredivisie wordt definitief afgewerkt op woensdag 15 mei. Alle duels beginnen om 19.30 uur. Dat heeft de KNVB bekendgemaakt.</p>
<p>Donderdag besloot de voetbalbond speelronde 33 tweeÃ«nhalve week naar achteren te verplaatsen om Ajax lucht te geven met het oog op de halve finales van de Champions League.</p>
<p>De KNVB presenteerde het plan donderdag al, maar de thuisspelende clubs moesten nog toestemming krijgen van de lokale autoriteiten. De gemeenten hebben nu hun fiat gegeven. </p>
<p>Bekijk hieronder het programma van de laatste twee speelrondes:</p>
<p>De wedstrijden die nu het slot van de competitie vormen stonden aanvankelijk gepland op zondag 28 april. Dat is slechts twee dagen voor de eerste ontmoeting van Ajax met Tottenham Hotspur. Daarom kon het duel van Ajax tegen De Graafschap niet doorgaan op de 28ste.</p>
<p>Vanwege Koningsdag (27 april) lukte het de KNVB niet de hele speelronde te verplaatsen in het oorspronkelijke weekeinde.</p>
<p>Bekijk hieronder het resterende programma van Ajax en PSV en de stand in de eredivisie:</p>
<p>Komende week kijkt de KNVB naar de planning van de play-offs voor Europees voetbal en de wedstrijden om promotie en degradatie. </p>
<p>Op woensdag 15 mei zouden de eerste wedstrijden om een ticket voor de kwalificatie van de Europa League worden afgewerkt.</p>
