---
layout: post
title: "Ruim 140 aanhoudingen voor kraker in ArenA"
date: Wed, 10 Apr 2019 23:23:00 +0200
category: binnenland
externe_link: "https://www.telegraaf.nl/nieuws/3426256/ruim-140-aanhoudingen-voor-kraker-in-aren-a"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d3ef6b54-5bd6-11e9-9a52-0218eaf05005.jpg"
---

<p class="intro">De politie heeft woensdag nabij de Johan Cruijff ArenA in Amsterdam ruim 140 voetbalfans aangehouden. In de aanloop naar de wedstrijd tussen Ajax en Juventus werden twee grote groepen met voornamelijk Italiaanse supporters aangehouden.</p> <p>De fans hadden onder meer vuurwerk, uitschuifbare wapenstokken, pepperspray en een hamer bij zich, aldus de politie. De Italianen werden met bussen overgebracht naar een cellencomplex.</p><p>De eerste groep van 46 verdachten werd aangehouden in de metro op weg naar de ArenA. De tweede groep, 61 verdachten, werd in de omgeving van het stadion in de kraag gevat.</p><p>Aan de zuidzijde van de ArenA bij de ingang voor de Ajax-supporters hield de politie nog eens meer dan 30 mensen aan wegens ’openlijke geweldpleging’. Er werd vuurwerk afgestoken en supporters gooiden met stenen en vernielden daar ruiten. De politie zette waterkanonnen in om de menigte te verdrijven, tot onvrede van veel fans.</p><p>In de Johan Cruijff ArenA speelde Ajax woensdagavond in de kwartfinale van de Champions League tegen Juventus. Het werd 1-1. David Neres scoorde voor de Amsterdammers.</p>
