---
layout: post
title: "Sport Kort: Real Madrid bloedeloos gelijk"
date: Fri, 26 Apr 2019 00:13:00 +0200
category: sport
externe_link: "https://www.telegraaf.nl/sport/3492432/sport-kort-real-madrid-bloedeloos-gelijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4e5a001c-67a7-11e9-bf44-02d2fb1aa1d7.JPG"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>00:11 uur: Getafe blijft goed presteren in La Liga. De nummer vier hield voor eigen publiek Real Madrid op 0-0. Real Madrid blijft de nummer drie van de competitie. De club heeft zes punten minder dan het als tweede geklasseerde Atletico Madrid.</p><p>21.04 uur: Joost Luiten moet zijn draai nog vinden op de Trophee Hassan II in Rabat. Hij begint vrijdag als gedeeld nummer 30 aan de tweede ronde. Luiten ging rond in 73 slagen, het baangemiddelde. Hij was ruim twee weken niet in actie gekomen en opende slordig in Marokko. Hij heeft een achterstand van zeven slagen op Jordan Smith, de Engelsman die het klassement voorlopig aanvoert.</p><p>18.41 uur: De zaalfinale om de landstitel in het korfbal keert na vijf jaar terug in Ahoy. De wedstrijd, die sinds 2005 officieel de Korfbal Leaguefinale heet, vond de afgelopen vier jaar plaats in de Amsterdamse Ziggo Dome. De bond stelt zich te hebben afgevraagd waar topkorfbal het beste tot zijn recht komt en waar de fans de beste mogelijkheden hebben om elkaar te ontmoeten en kwam uit bij Rotterdam Ahoy, Rotterdam Topsport en de gemeente Rotterdam. „De korfbalsport zal Ahoy de komende jaren weer laten zinderen en beven” , aldus KNKV-voorzitter Rob Meijer.</p><p>18.19 uur: Rafael Nadal heeft op het graveltoernooi van Barcelona de kwartfinale bereikt. Hij was in de derde ronde in twee sets te sterk voor zijn landgenoot David Ferrer: 6-3 6-3.</p><p>18.11 uur: Gerben Morsink heeft na het eerste onderdeel de leiding bij het Nederlands kampioenschap voor springruiters. In Mierlo won de nummer twee van vorig seizoen met Navarone het jachtparcours, direct op tijd verreden.</p><p>15.42 uur: Wielrenner Tao Geoghegan Hart heeft na de eerste ook de vierde etappe van de Ronde van de Alpen gewonnen. De Brit van Team Sky versloeg op de meet de Italiaan Vincenzo Nibali. De Pool Rafal Majka werd derde.</p><p>11.41 uur: Eliud Kipchoge jaagt zondag op zijn vierde overwinning in de marathon van Londen. De Keniaan is de regerend olympisch kampioen op de 42,195 kilometer. Hij won zijn laatste negen marathons en in de laatste, die van Berlijn in september 2018, scherpte hij het wereldrecord aan tot 2.01.39. Londen won hij in 2015, 2016 en 2018. Zijn beste tijd in de Engelse hoofdstad is 2.03.05. Mo Farah is zijn grote uitdager. De Brit heeft zich drie maanden afgezonderd in Ethiopië om zich voor te bereiden op zijn ’thuiswedstrijd’. „De marathon van Londen winnen is het volgende grote doel in mijn carrière”, aldus de meervoudig wereld- en olympisch kampioen op 5000 en 10.000 meter, die vorig najaar de marathon van Chicago won in een Europees record van 2.05.11.</p><p>11.03 uur: Shanice van de Sanden heeft het damesteam van Olympique Lyon aan de Franse landstitel geholpen. De Nederlandse aanvalster droeg woensdag met een goal bij aan de 4-0 zege op Dijon. Het is het dertiende opeenvolgende kampioenschap voor Lyon.</p><p>10.55 uur: Femke Beuling vervangt Jutta Leerdam bij Team IKO. De 19-jarige sprintster komt over van het gewest Friesland en tekent een contract voor twee jaar. Beuling is de regerend wereldkampioene junioren op de 500 meter. „Ik ben blij dat ik de stap naar Team IKO kan maken en ik kijk heel erg uit naar de samenwerking”, aldus Beuling over de overstap naar de ploeg van Jorien ter Mors. Leerdam schaatst volgend jaar voor Reggeborgh.</p><p>07.45 uur: De basketballers van Los Angeles Clippers maken het titelverdediger Golden State Warriors knap lastig in de play-offs van de NBA. De Clippers wonnen duel vijf in de de eerste ronde met 129-121 en brachten daarmee hun achterstand in de best-of-seven terug tot 3-2. Kevin Durant van de Warriors was met 45 punten de grote uitblinker. Vrijdag is de zesde wedstrijd. Houston Rockets is wel door naar de tweede ronde in de play-offs. De ploeg won de vijfde confrontatie met Utah Jazz (100-93) en won de best-of-seven met 4-1.</p>
