---
layout: post
title: "India getroffen door zwaarste cycloon in jaren"
date: Fri, 03 May 2019 19:28:25 +0200
category: buitenland
externe_link: "https://www.telegraaf.nl/nieuws/3535243/india-getroffen-door-zwaarste-cycloon-in-jaren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e765e704-6dc8-11e9-950a-02c309bc01c1.jpg"
---

<p class="intro">De oostkust van India heeft vrijdag met de zwaarste cycloon in jaren te kampen gekregen. De tropische wervelstorm Fani kwam in de ochtenduren aan land in de buurt van de stad Puri met windsnelheden tot 205 kilometer per uur. In de regio kwamen drie mensen om het leven door het natuurgeweld, er vielen 160 gewonden.</p> <p>In buurland Bangladesh, waar Fani zaterdag aankomt, werden al vier landarbeiders in een rijstveld gedood door de bliksem.</p><p>De cycloon ontregelde de stroomvoorziening, het weg-, vlieg- en treinverkeer en de telefoonnetwerken, liet de rampenbestrijdingsdienst van de Indiase staat Odisha vrijdagavond weten. In en rond Puri is de schade aan huisjes van lemen baksteen groot, evenals de wateroverlast.</p><p>Miljoenen geëvacueerd</p><p>Dat het aantal slachtoffers tot dusver beperkt is gebleven, is te danken aan de goede voorzorgsmaatregelen. Alleen al in Odisha zijn in 24 uur tijd bijna een miljoen mensen geëvacueerd en ondergebracht in ruim 4000 opvangcentra.</p><p>In Bangladesh moeten volgens de autoriteiten mogelijk 2,5 miljoen inwoners een veilig heenkomen zoeken. De windkracht is inmiddels afgenomen, maar het gevaar is daarmee niet geweken. Gevreesd wordt voor het lot van de Rohingya in de vluchtelingenkampen.</p>
