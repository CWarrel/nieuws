---
layout: post
title: "OESO ziet groei China sneller afzwakken"
date: Tue, 16 Apr 2019 11:23:14 +0200
categories: 
- financieel 
- koersen 
externe_link: "https://www.telegraaf.nl/financieel/3451371/oeso-ziet-groei-china-sneller-afzwakken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/669769b0-6029-11e9-92e5-02d2fb1aa1d7.jpg"
---

<p class="intro">De groei van de Chinese economie zwakt sneller af dan verwacht. Dat concludeert de Organisatie voor Economische Samenwerking en Ontwikkeling (OESO) in een tweejaarlijks rapport over het land.</p> <p>Volgens de organisatie liggen er een hoop neerwaartse risico's voor China op de loer zoals een golf van faillissementen. Ook kunnen de huizenprijzen ineenstorten. Daarnaast lopen de geopolitieke spanningen alsmaar op, wat de uitvoer van goederen uit China vertraagt en een rem zet op groei. Bovendien is een waardevermindering van de Chinese yuan waarschijnlijk als de handelsoorlog verder escaleert, waarschuwen OESO-economen.</p><p>De OESO verwacht dat de Chinese economie dit jaar met 6,2 procent groeit, in plaats van de eerder geraamde 6,3 procent. Volgend jaar zwakt de groei nog een fractie af naar 6 procent, concludeert de in Parijs gevestigde instelling.</p><p>De organisatie zegt verder dat China er verstandig aan doet om zich te weerhouden van stimuleringsmaatregelen op de korte termijn, zoals hogere kredietverlening aan staatsbedrijven. Dit zou op de lange termijn tot onevenwichtigheden kunnen leiden.</p>
