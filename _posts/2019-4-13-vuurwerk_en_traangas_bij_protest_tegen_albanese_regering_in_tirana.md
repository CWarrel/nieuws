---
layout: post
title: "Vuurwerk en traangas bij protest tegen Albanese regering in Tirana"
date: Sat, 13 Apr 2019 23:04:36 +0200
category: nieuws
externe_link: "https://nos.nl/l/2280343"
feature_image: "https://nos.nl/data/image/2019/04/13/543445/1008x567.jpg"
---

<p>Albanese oppositiepartijen zijn vanavond in hoofdstad Tirana de straat op gegaan. Ze willen dat de regering opstapt en dat er vervroegde verkiezingen komen.</p>
<p>Aanhangers gooiden fakkels, vuurwerk en andere projectielen naar de politie. De minister van Binnenlandse Zaken hekelde deze aanvallen en zei dat er vijf agenten bij gewond raakten.</p>
<p>De demonstranten braken door een politiekordon voor de ingang van het regeringsgebouw, maar probeerden de deuren niet, zoals bij eerdere protesten, te openen. Toen ze het parlementsgebouw probeerden binnen te dringen, hield de politie ze met traangas en een waterkanon tegen.</p>
<p>De oppositie beschuldigt de regering van premier Edi Rama ervan corrupt te zijn en banden te hebben met de georganiseerde misdaad, wat de regering ontkent.</p>
