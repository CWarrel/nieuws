---
layout: post
title: "De uitzending van 11 april"
date: Thu, 11 Apr 2019 11:51:44 +0200
category: nieuws
externe_link: "https://nos.nl/l/2279962"
feature_image: "https://nos.nl/data/image/2019/04/11/542877/1008x567.jpg"
---

<h2>Julian Assange aangehouden</h2>
<p>WikiLeaks-oprichter Julian Assange is in Londen door de Britse politie aangehouden. Dat gebeurde in de ambassade van Ecuador, waar hij zich jarenlang schuilhield om aanhouding te voorkomen.</p>
<p>In eerste instantie werd gezegd dat hij verdacht werd van schending van borgtochtvoorwaarden. In de loop van de middag bevestigde de politie dat Assange ook op verzoek van de Verenigde Staten is aangehouden, zoals zijn advocaat had gezegd.</p>
<h2>Toename hulpaanvragen voor euthanasie vlakt af</h2>
<p>Voor het eerst sinds 2012 lijkt er een einde te zijn gekomen aan de gestage groei van het aantal hulpvragen voor euthanasie. Dat meldt de Levenseindekliniek. In 2018 werden 2.564 euthanasieverzoeken ontvangen, slechts drie procent meer dan in 2017. In voorgaande jaren was er steeds sprake van stijgingen van dertig tot veertig procent. Tegelijk daalt het percentage van het aantal hulpvragen dat wordt ingewilligd.</p>
<p>De angst voor strafrechtelijke vervolging leidt tot meer behoedzaamheid bij artsen van de Levenseindekliniek. Het effect is ook merkbaar buiten de kliniek. Huisartsen die al meerdere keren zelfstandig euthanasie verleenden schakelen nu de Levenseindekliniek in voor hulp.</p>
<p>In de studio vanavond Steven Pleiter, bestuurder van de Levenseindekliniek.</p>
<h2>De World Press Photo van 2019</h2>
<p>Zes foto's maken kans om de World Press Photo of the Year te worden. Vanavond live in onze uitzending wordt bekendgemaakt wie van de zes fotografen de prestigieuze fotoprijs dit jaar mee naar huis mag nemen.</p>
