---
layout: post
title: "Kamer kritisch over subsidieberekening elektrische auto's, maar rekenmodel wordt (nog) niet openbaar"
date: Tue, 16 Apr 2019 22:51:33 +0200
category: nieuws
externe_link: "https://nos.nl/l/2280804"
feature_image: "https://nos.nl/data/image/2018/12/12/518546/1008x567.jpg"
---

<p>Vorig jaar werden veel meer elektrische auto's verkocht (26.000) dan voorspeld (11.000). Goed nieuws voor het milieu, maar niet voor de schatkist. Want al die auto's kregen veel belastingvoordeel. De hoge verkoopcijfers zorgen daardoor voor een flinke financiÃ«le tegenvaller voor het kabinet.</p>
<p>Hoe kon de verkoopraming zo afwijken van het uiteindelijke verkoopcijfer? Kamerleden wijzen in een hoorzitting vandaag naar het rekenmodel achter de raming.</p>
<p>Consultants van het bureau RevNext worden al jaren door de overheid ingehuurd om te berekenen welke fiscale maatregelen nodig zijn om de verkoop van elektrische auto's te stimuleren. Maar hun model blijkt er iedere keer flink naast te zitten.</p>
<p>Bij de hoorzitting werd duidelijk dat Den Haag het model niet betrouwbaar genoeg vindt. Maar zowel RevNext als het Planbureau voor de Leefomgeving (PBL) blijven achter het model staan. "Zekerheid over beleid is niet te geven", zegt Hans Mommaas van het PBL. Maar het model blijft volgens hem een nuttig instrument om die "onzekerheid te verkennen".</p>
