---
layout: post
title: "Hannes Minnaar toont zich de titel meesterpianist meer dan waardig ★★★★☆"
date: Mon, 08 Apr 2019 19:10:01 GMT
categories: 
- entertainment 
- cultuur 
externe_link: "https://www.volkskrant.nl/nieuws-achtergrond/meesterpianist-is-een-gewichtig-woord-maar-hannes-minnaar-toont-zich-die-titel-meer-dan-waardig~b6b2d5ee/"
---

Pa-dunk, pa-dunk, pa-dunk. Daar komt Hannes Minnaar (34) van de Concertgebouwtrap afgelopen. Heeft-ie vaker gedaan, daar niet van. Maar de afdaling van zondagavond is anders. Deze keer zit er geen groot orkest op het podium. Het zaallicht is gedimd, zodat alleen de zwarte vleugel nog de aandacht trekt. Op de voorlaatste trede houdt hij even halt. Je ziet hem denken, nee, dénkt hem te zien denken: dit is aardig. Of, meer des Hannes, iets met een dubbele ontkenning: niet onaangenaam om hier eens te staan.
