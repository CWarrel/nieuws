---
layout: post
title: "Nuis rijdt na 1000 meter ook wereldrecord op 1500 meter"
date: Sun, 10 Mar 2019 21:06:20 +0100
categories: 
- sport 
- schaatsen 
externe_link: "https://www.telegraaf.nl/sport/3269936/nuis-rijdt-na-1000-meter-ook-wereldrecord-op-1500-meter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3948a894-4377-11e9-9e9e-15c1148a355b.jpg"
---

<p class="intro">Kjeld Nuis heeft opnieuw een wereldrecord gereden.</p> <p>Nadat de 29-jarige Nederlander zaterdag al de mondiale toptijd op de 1000 meter uit de boeken reed, scherpte Nuis een dag later ook de snelste tijd ooit op de 1500 meter aan.</p><p>In de tweede rit van de serie, tegen Thomas Krol, klokte Nuis 1.40,17. Daarmee was hij aanzienlijk sneller dan de vorige toptijd van de Rus Denis Yuskov, die in december 2017 op dezelfde baan op 1.41,02 uitkwam. Krol deed ook van zich spreken met een tijd van 1.40,54.</p><p>Yuskov kwam in de zesde en laatste rit in actie in de Utah Olympic Oval, maar kwam niet verder dan 1.41,49. Daarmee eindigde hij achter Nuis en Krol als derde, Patrick Roest reed de vijfde tijd in 1.42,56.</p><p>Roest</p><p>Patrick Roest reed met de zesde tijd (1.42,56) eveneens een dik persoonlijk record. Hij won op zaterdag de 5000 meter, ook al met een flinke verbetering van zijn persoonlijke toptijd. De wereldkampioen allround is nu de nieuwe nummer 1 op de zogenoemde Adelskalender, de wereldranglijst aller tijden op basis van de persoonlijke records op de grote vierkamp. Bij de WK allround vorig weekeinde in Calgary bracht hij ook al het record puntenaantal op de grote vierkamp op zijn naam.</p>
