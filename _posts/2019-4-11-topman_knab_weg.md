---
layout: post
title: "Topman Knab weg"
date: Thu, 11 Apr 2019 18:15:55 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/52bf13c2-5c85-11e9-bdd3-02d2fb1aa1d7.jpg"
---

<p class="intro">Robbert Bakker, de topman van bank en verzekeraar Knab, is begin deze maand met stille trom vertrokken na verschil van inzicht over de toekomstige strategie.</p> <p>De ceo is „niet ontslagen”, maar zelf opgestapt, bevestigen een woordvoerder van moederbedrijf Aegon en Bakker zelf.</p><p>De ceo was, na lange dienstverbanden bij KPN en Aegon, nog geen twee jaar de hoogste baas bij Knab. Zijn vertrek is pikant, omdat de vorige ceo van het bedrijf, oprichter René Frijters, ook al onverwachts opstapte. Toen was er een verschil van inzicht over de manier van leidinggeven.</p><p>Nu vertrekt de topman omdat ’zijn ambities buiten Knab liggen’, zegt de woordvoerder. Volgens Bakker is het vertrek in goed overleg verlopen. Er was een verschil van inzicht over hoe het bedrijf zich de komende jaren zou moeten ontwikkelen, stelt hij desgevraagd.</p><p>De overblijvende leden van Knabs managementteam nemen Bakkers taken over.</p>
