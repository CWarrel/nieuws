---
layout: post
title: "Klanten Bruna kunnen mobiel betalen"
date: Thu, 11 Apr 2019 09:09:29 +0200
categories: 
- financieel 
- geld 
externe_link: "https://www.telegraaf.nl/financieel/3428384/klanten-bruna-kunnen-mobiel-betalen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4033a620-5c29-11e9-8d0e-02d1dbdc35d1.jpg"
---

<p class="intro">Klanten van meer dan 100 Bruna-winkels kunnen voortaan met hun mobiele telefoon afrekenen. Daarvoor hebben ze wel een speciale smartphone-app nodig.</p> <p>Bruna is niet de eerste winkelketen waar mobiel betaald kan worden. Ook vestigingen van de Dekamarkt, Dirk, Spar en ICI Paris XL werken al met Payconiq, het bedrijf achter de technologie.</p><p>De app scant een code op de kassa, en dan is er niet meer nodig dan een vingerafdruk om af te rekenen. Bruna-ceo George Steur is ervan overtuigd dat mobiel betalen steeds belangrijker wordt. „Het biedt de klant veel voordelen, waaronder gemak en snelheid. Gemak omdat je geen pinpas meer hoeft mee te nemen, snelheid doordat je via een app direct de betaling kunt verrichten.”</p><p>Bruna rolt de komende weken de mogelijkheid van mobiel betalen naar nog meer winkels uit.</p>
