---
layout: post
title: "Coffeeshop Spuistraat dicht na handgranaten"
date: Sun, 21 Apr 2019 16:37:00 +0200
category: binnenland
externe_link: "https://www.telegraaf.nl/nieuws/3475445/coffeeshop-spuistraat-dicht-na-handgranaten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/096da6d2-6443-11e9-9a52-0218eaf05005.jpg"
---

<p class="intro">Coffeeshop New Times in de Amsterdamse Spuistraat blijft de komende week dicht nadat er dit weekend twee keer een handgranaat voor de deur werd gevonden. Volgens een woordvoerder van burgemeester Femke Halsema gaat het om een vrijwillige sluiting op verzoek van de gemeente.</p> <p>Zaterdag werd bij de coffeeshop een eerste handgranaat aangetroffen door een schoonmaker. De EOD heeft die onschadelijk gemaakt. Het is nog onduidelijk wie dat voorwerp heeft neergelegd en waarom. Zondagochtend vroeg was het weer raak. Het explosief is opnieuw weggehaald.</p><p>Volgens de zegsman had de eigenaar van de coffeeshop de zaak zaterdagavond al gesloten. De maatregel om vrijwillig dicht te gaan, stamt uit de tijd dat coffeeshops geregeld werden beschoten.</p>
