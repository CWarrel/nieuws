---
layout: post
title: "Zeker twee doden door schoten op Amerikaanse universiteit"
date: Wed, 01 May 2019 01:24:18 +0200
category: buitenland
externe_link: "http://feeds.nos.nl/~r/nosnieuwsbuitenland/~3/EX9OqjlDO6E/2282767"
feature_image: "https://nos.nl/data/image/2019/05/01/547134/1008x567.jpg"
---

<p>Op een universiteit in de Amerikaanse stad Charlotte zijn zeker twee mensen doodgeschoten. Vier anderen raakten gewond, melden hulpdiensten. Drie van hen zijn er slecht aan toe.</p>
<p>Het is niet duidelijk of de slachtoffers studenten zijn van de University of North Carolina in Charlotte. De politie meldt dat de vermoedelijke schutter is opgepakt en dat het er niet op lijkt dat er meerdere daders zijn.</p>
<p>Volgens de politie waren agenten binnen enkele minuten na de eerste melding op de universiteit en konden ze de schutter overmeesteren. Het snelle optreden heeft levens gered, zei de politie op een persconferentie.</p>
<p>De verdachte is de 22-jarige Trystan Andrew Terrell. Zijn opa zegt tegen journalisten dat Terrell twee jaar geleden naar Charlotte is verhuisd.</p>
<p>Op de universiteit zitten meer dan 25.000 studenten en er werken 3.000 mensen. In het sportcomplex was vandaag een concert.</p><img src="http://feeds.feedburner.com/~r/nosnieuwsbuitenland/~4/EX9OqjlDO6E" height="1" width="1" alt=""/>
