---
layout: post
title: "Dreigementen Trump stuwen avocadoprijs op"
date: Wed, 03 Apr 2019 11:10:48 +0200
categories: 
- financieel 
- geld 
externe_link: "https://www.telegraaf.nl/financieel/3387308/dreigementen-trump-stuwen-avocadoprijs-op"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c2fa44a4-55f0-11e9-8a46-02c309bc01c1.jpg"
---

<p class="intro">Slecht nieuws voor liefhebbers van avocado’s: de prijs van de groene vrucht is in één dag met 34% gestegen, tot bijna 400 pesos (€18,50) per tien kilo. Dat is de snelste stijging sinds 2009.</p> <p>De enorme prijsstijging is het gevolg van dreigementen van Donald Trump. De Amerikaanse president dreigt de grens van zijn land met Mexico dicht te gooien. Mexico is ’s werelds grootste producent van avocado’s.</p><p>Mexico moet dit jaar juist méér avocado’s aan de VS leveren dan anders, omdat de oogst in de Amerikaanse staat Californië door de droogte grotendeels is mislukt. De prijzen gaan nu extra hard omhoog omdat importeurs hun slag willen slaan voor de grens echt sluit, zegt een analist tegen persbureau Bloomberg.</p><p>Nederland is na de Verenigde Staten wereldwijd de grootste importeur van avocado’s. Onze avocado’s komen echter vooral uit Chili, Peru en Zuid-Afrika.</p>
