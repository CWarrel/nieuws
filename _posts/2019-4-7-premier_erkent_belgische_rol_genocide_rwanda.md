---
layout: post
title: "Premier erkent Belgische rol genocide Rwanda"
date: Sun, 07 Apr 2019 14:10:06 +0200
category: buitenland
externe_link: "https://www.telegraaf.nl/nieuws/3406593/premier-erkent-belgische-rol-genocide-rwanda"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1e84a202-592e-11e9-9e69-0218eaf05005.jpg"
---

<p class="intro">De Belgische premier Charles Michel heeft in de Rwandese hoofdstad Kigali erkend dat België „een deel van de verantwoordelijkheid draagt” voor de genocide van 1994 in het Afrikaanse land. Tijdens die volkerenmoord van 100 dagen tussen Hutu’s en Tutsi’s kwamen minstens 800.000 mensen om. „Absolute horror”, zei Michel.</p> <p>„De genocide is ook de mislukking van de internationale gemeenschap, die de volkerenmoord niet heeft kunnen voorkomen, tegenhouden of beëindigen”, zei de premier in een speech tijdens de herdenking van de start van de genocide, exact 25 jaar geleden. „En ik sta voor jullie in naam van een land dat bereid is zijn deel van de verantwoordelijkheid te aanvaarden in de geschiedenis.”</p><p>Michel trad met zijn uitspraak in de voetsporen van voormalig Belgisch premier Guy Verhofstadt. Die had zich in april 2000, zes jaar na de volkerenmoord, in naam van België al verontschuldigd voor de gemaakte fouten.</p><p>Herdenking</p><p>De genocide in Rwanda wordt in april wereldwijd herdacht. In Nederland wordt zondag om 16.00 uur een stille tocht gehouden in Den Haag. Daarna volgt een herdenkingsplechtigheid in het Haagse stadhuis.</p>
