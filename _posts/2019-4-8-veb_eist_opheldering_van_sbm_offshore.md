---
layout: post
title: "VEB eist opheldering van SBM Offshore"
date: Mon, 08 Apr 2019 16:21:34 +0200
category: financieel
externe_link: "https://www.telegraaf.nl/financieel/3412753/veb-eist-opheldering-van-sbm-offshore"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fb32fa8a-5a16-11e9-b2e4-0217670beecd.jpg"
---

<p class="intro">De VEB heeft opheldering gevraagd van maritiem dienstverlener SBM Offshore over de recente boete van de Autoriteit FinanciÃ«le Markten (AFM). De beleggersvereniging eist een reactie binnen twee weken.</p> <p>SBM Offshore kreeg onlangs een boete van 2 miljoen euro van de AFM voor het te laat melden van uitkomsten van een intern onderzoek naar fraude. Dat kwam als een grote verrassing voor de aandeelhouders. De VEB stelt dat SBM eerder bekend had moeten maken dat een onderzoek lopende was. Ook wil de belangenorganisatie meer informatie over de boete.</p><p>Daarnaast pleit de VEB tegen de herbenoeming van commissaris Sietze Hepkema, die op de agenda van de aankomende aandeelhoudersvergadering staat. In de jaren waar het fraude-onderzoek zich op richtte zat Hepkema in het bestuur en was hij belast met intern toezicht en naleving van regels. Vervolgens werd hij commissaris. De VEB zet vraagtekens bij de praktijk dat hij toezicht moest houden op de gevolgen van zijn eigen daden als bestuurder.</p><p>SBM Offshore sloot maandag 1 procent hoger op 17,13 euro.</p>
