---
layout: post
title: "Schlagerlegende Heino zingt op Zwarte Cross"
date: Thu, 11 Apr 2019 17:29:02 +0200
categories: 
- entertainment 
- sterren 
externe_link: "https://www.telegraaf.nl/entertainment/3432684/schlagerlegende-heino-zingt-op-zwarte-cross"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/88f5ee82-5c6e-11e9-96f7-02d2fb1aa1d7.jpg"
---

<p class="intro">De Duitse schlagerlegende Heino (80) is dit jaar een van de hoofdacts op het festival Zwarte Cross. Dat heeft de organisatie donderdag bekendgemaakt. De levende legende toert op dit moment door Europa. Eerder dit jaar deed hij al podia in Eindhoven en Amsterdam aan.</p> <p>De 80-jarige legende werd beroemd met hits als Blau Blüht der Enzian, La Montanara en Die Schwarze Barbara. De geboren Düsseldorfer nam in zijn lange carrière meer dan duizend liedjes op en hij verkocht meer dan 50 miljoen platen.</p><p>Ook De Staat, Navarone en cabaretier Stefano Keizers zijn aan het programma toegevoegd. Eerder maakte Zwarte Cross al bekend dat onder meer de Black Eyed Peas, The Wailers en The Mavericks op het festival te zien zijn.</p><p>Daarnaast treden Brainpower, Kenny B en Mr Weazley op. Zwarte Cross vindt van 18 juli tot en met 21 juli plaats in Lichtenvoorde. In totaal zijn er 33 verschillende podia en komen er meer dan 250 bands en 1000 theaterartiesten naar de Achterhoek.</p>
