---
layout: post
title: "'Minder omzet voor ASML'"
date: Mon, 15 Apr 2019 10:37:14 +0200
categories: 
- financieel 
- koersen 
externe_link: "https://www.telegraaf.nl/financieel/3445559/minder-omzet-voor-asml"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f30af90a-5f59-11e9-a00c-02c309bc01c1.jpg"
---

<p class="intro">Chipmachinemaker ASML heeft het afgelopen kwartaal minder omzet gedraaid in vergelijking met de meetperiode een jaar eerder. Analisten geraadpleegd door persbureau Bloomberg rekenen in doorsnee op een omzetdaling van bijna 8 procent. Onder meer een brand bij een toeleverancier zat het productieproces dwars. ASML zei eerder al rekening te houden met een lagere omzet in de nasleep van die brand. ASML opent woensdag de boeken.</p> <p>De omzet van het concern komt naar verwachting uit op 2,1 miljard euro. Eerder meldde ASML al dat de brand begin december bij toeleverancier Prodrive, die onder meer elektrische componenten levert, een negatief effect heeft van 300 miljoen euro op de opbrengsten.</p><p>Verder zal ASML ook fors minder winst hebben gemaakt. De analisten gaan uit van een winstval tot bijna 210 miljoen euro. Als reden voor de winstdaling werd eerder al gewezen op de toename van de verkoop van vernieuwende EUV-machines, die doorgaans een lagere marge hebben. Ook het bedrijfsresultaat zal met dik 357 miljoen euro fors lager zijn uitgevallen.</p><p>Kritiek</p><p>ASML ging onlangs nog over de tong na vermeende spionage door China. Ook in de handelsupdate zal de aandacht vermoedelijk uitgaan naar een verdere toelichting op de kwestie door het bedrijf.</p><p>ASML verklaarde eerder beroofd te zijn van gepatenteerde informatie door een handvol medewerkers. Van nationale samenzwering was volgens ASML geen sprake. Beleggers zijn evengoed bezorgd, omdat de kwestie het hart raakt van ASML, namelijk intellectuele eigendommen. Sommige kenners spreken evengoed van een oud opgeklopt verhaal.</p>
