---
layout: post
title: "Rusland-onderzoek Mueller donderdag deels openbaar"
date: Tue, 16 Apr 2019 01:41:54 +0200
category: nieuws
externe_link: "https://nos.nl/l/2280664"
feature_image: "https://nos.nl/data/image/2019/04/16/543972/1008x567.jpg"
---

<p>Het Amerikaanse ministerie van Justitie gaat het rapport van speciaal aanklager Mueller over Russische inmenging in de presidentsverkiezingen donderdag deels openbaar maken. Dat zegt een woordvoerder van minister Barr tegen Amerikaanse media.</p>
<p>Functionarissen van het ministerie zullen eerst de vertrouwelijke getuigenverklaringen, zaken die lopende onderzoeken kunnen verstoren en andere geheime informatie weglakken, voordat het rapport openbaar wordt gemaakt.</p>
<h2>Twijfel</h2>
<p>Mueller heeft volgens minister Barr geen bewijs gevonden voor samenspanning tussen het campagneteam van president Trump en de Russische autoriteiten om de verkiezingen te be√Ønvloeden. Verder schrijft de speciaal aanklager dat niet geconcludeerd kan worden dat Trump schuldig is aan een misdrijf, maar dat hij ook niet kan worden vrijgepleit.</p>
<p>Barr stelde daarop dat er onvoldoende grond voor vervolging is, wat hem op kritiek kwam te staan. Enkele onderzoekers uit het team van Mueller suggereren dat de minister van Justitie de president uit de wind heeft gehouden.</p>
<p>Democraten in het Congres nemen geen genoegen met een geredigeerde versie van het rapport. Zij willen dat Barr het hele document overdraagt en inzage geeft in het achterliggende bewijs.</p>
