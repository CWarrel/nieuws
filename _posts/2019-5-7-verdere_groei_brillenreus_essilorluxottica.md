---
layout: post
title: "Verdere groei brillenreus EssilorLuxottica"
date: Tue, 07 May 2019 09:06:31 +0200
categories: 
- financieel 
- koersen 
externe_link: "https://www.telegraaf.nl/financieel/3545917/verdere-groei-brillenreus-essilor-luxottica"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/04298f0a-7097-11e9-a6c4-02d1dbdc35d1.jpg"
---

<p class="intro">Brillen- en lenzenreus EssilorLuxottica heeft zijn omzet in het eerste kwartaal opgekrikt. Daaruit blijkt dat het concern verdere groei kan laten zien ondanks de onenigheid in de top van het fusiebedrijf. EssilorLuxottica ontstond vorig jaar uit de samenvoeging van een Italiaans en een Frans optiekbedrijf.</p> <p>De kwartaalopbrengsten bedroegen 4,2 miljard euro, wat neerkomt op een stijging met 7,5 procent vergeleken met het eerste kwartaal van vorig jaar. Het concern bevestigde verder zijn eerder afgegeven financiële verwachtingen. Er werden geen winstcijfers naar buiten gebracht.</p><p>Eerder dit jaar werd duidelijk dat het rommelt in de top van EssilorLuxottica. Bij de fusie tussen Essilor en Luxottica zouden beide bedrijven evenveel invloed krijgen. Maar voorzitter Leonardo Del Vecchio, tevens oprichter van Luxoticca, en Essilor-topman Hubert Sagnières, nu vice-voorzitter van het fusiebedrijf, beschuldigen elkaar ervan de overhand te willen krijgen. Del Vecchio stapte om de kwestie zelfs naar een internationale geschillencommissie.</p>
