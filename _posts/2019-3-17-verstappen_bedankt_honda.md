---
layout: post
title: "Verstappen bedankt Honda"
date: Sun, 17 Mar 2019 08:00:58 +0100
categories: 
- sport 
- autosport 
externe_link: "https://www.telegraaf.nl/sport/3302451/verstappen-bedankt-honda"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6ad7939c-4882-11e9-889c-02d1dbdc35d1.jpg"
---

<p class="intro">Max Verstappen keek na afloop van zijn derde plaats bij de Grand Prix van Australië, de eerste race van het nieuwe Formule 1-seizoen tevreden terug op zijn race.</p> <p>De Red Bull-coureur startte in Melbourne als vierde, maar passeerde uiteindelijk als derde de finish na een knappe inhaalactie op Ferrari-rijder Sebastian Vettel.</p><p>„Ik moest Vettel inhalen om derde te worden en inhalen is niet makkelijk op dit circuit, maar het lukte en daar ben ik blij mee.”</p><p>Verstappen leek zelfs nog even op weg om ook nummer twee Lewis Hamilton in de problemen te brengen, maar de Nederlander bleef op ongeveer 1,7 seconde steken.</p><p>Toch stemde zijn wedstrijdsnelheid hem tevreden. „Ik kon Lewis een beetje onder druk zetten. Dat doet me goed. Het is fijn om het seizoen zo te beginnen.”</p><p>Verstappen voelde tijdens de race dat hij dankzij zijn nieuwe Honda-motor extra power had. De 21-jarige Limburger, die de afgelopen jaren bijkans gek werd van de problemen met de Renault-krachtbon, strooide na afloop dan ook met complimenten. „Ik wil Honda bedanken”, zo zei hij.</p><p>In Japan zal men ook tevreden zijn met Verstappen. De laatste keer dat een auto met een Honda-motor op het podium eindigde was alweer even geleden: in 2008, toen Rubens Barrichello de Grand Prix van Groot-Brittannië als derde afsloot.</p>
