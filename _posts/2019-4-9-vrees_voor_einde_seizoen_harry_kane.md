---
layout: post
title: "Vrees voor einde seizoen Harry Kane"
date: Wed, 10 Apr 2019 00:09:00 +0200
category: sport
externe_link: "https://www.telegraaf.nl/sport/3420876/vrees-voor-einde-seizoen-harry-kane"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2d58c712-5b14-11e9-8d0e-02d1dbdc35d1.jpg"
---

<p class="intro">Manager Mauricio Pochettino van Tottenham Hotspur vreest dat hij de rest van het seizoen geen beroep meer kan doen op Harry Kane. De aanvaller van Tottenham Hotspur moest dinsdagavond met een blessure het veld verlaten in het Champions Leaguetreffen met Manchester City.</p> <p>Na bijna een half uur spelen verliet de topschutter van de Spurs hinkend het veld ondersteund door twee verzorgers. Kane liep de blessure aan zijn linkerenkel op na een overtreding van Fabian Delph. Scheidsrechter Björn Kuipers zag er geen gele kaart in. In januari raakte Kane ook al geblesseerd aan dezelfde enkel. Hij stond toen een maand aan de kant.</p><p>„Het ziet er niet goed uit”, aldus Pochettino. „We zijn verdrietig en teleurgesteld. We gaan hem missen, misschien wel de rest van het seizoen. Harry heeft niet veel tijd om te herstellen.”</p>
