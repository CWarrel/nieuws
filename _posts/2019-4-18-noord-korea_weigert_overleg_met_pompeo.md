---
layout: post
title: "Noord-Korea weigert overleg met Pompeo"
date: Thu, 18 Apr 2019 09:50:52 +0200
category: buitenland
externe_link: "https://www.telegraaf.nl/nieuws/3463263/noord-korea-weigert-overleg-met-pompeo"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b095ed9e-61ae-11e9-84d4-02c309bc01c1.jpg"
---

<p class="intro">Noord-Korea wil de Amerikaanse minister Mike Pompeo (Buitenlandse Zaken) niet meer als gesprekspartner bij het nucleaire overleg. De voormalige CIA-baas moet worden vervangen door iemand die „behoedzamer en volwassener communiceert”, zegt een Noord-Koreaanse topfunctionaris volgens staatspersbureau KCNA.</p> <p>Pompeo speelt een hoofdrol in de onderhandelingen over de ontmanteling van het nucleaire programma van Pyongyang. De Amerikaan reisde herhaaldelijk af naar Noord-Korea om topoverleg te voeren en sprak onder meer met dictator Kim Jong-un.</p><p>Dat heeft tot dusver niet geleid tot een doorbraak. Een Amerikaans-Noord-Koreaanse top in Vietnam leverde dit jaar niets op. Toen ontmoetten Trump en Kim Jong-un elkaar in Hanoi. Vorig jaar spraken de twee elkaar ook al in Singapore.</p>
