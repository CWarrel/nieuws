---
layout: post
title: "Schumacher klopt De Vries in sprintrace F2"
date: Sun, 31 Mar 2019 14:15:23 +0200
categories: 
- sport 
- autosport 
externe_link: "https://www.telegraaf.nl/sport/3372089/schumacher-klopt-de-vries-in-sprintrace-f2"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3c2d27b2-53b0-11e9-b866-0218eaf05005.jpg"
---

<p class="intro">Nyck de Vries is zondag in de sprintrace van het Formule 2-raceweekeinde in Bahrein als zevende gefinisht. De Nederlander kwam in de slotronde nog akelig dicht bij de van pole gestarte Mick Schumacher, maar slaagde er niet in om ‘de zoon van’ te passeren.</p> <p>De sprintrace in de Formule 2 wordt volgens het principe van de omgekeerde grid afgewerkt. Door zijn zesde plaats van een dag eerder mocht De Vries in zijn ART-bolide zondag als derde starten. Schumi Junior was zaterdag als achtste geëindigd.</p><p>De Vries kwam bij de start goed weg van zijn plek en leek in de eerste bocht aanspraak te kunnen maken op de leiding, maar na een tumultueuze eerste ronde vondhij zich terug op plek zes.</p><p>De 24-jarige Nederlander koos er als een van de weinigen voor om halverwege de race nieuwe banden te halen en viel zodoende terug tot de zestiende plek. Op het verse rubber kon hij zich echter wel weer gemakkelijk een weg naar voren banen, terwijl Schumacher (PREMA) op zijn versleten banden juist aan tempo inboette.</p><p>Helaas voor De Vries kon hij de 20-jarige Duitser, die komende week in Bahrein een Formule 1-test mag afwerken namens Ferrari en Alfa Romeo, niet meer verschalken.</p><p>De race werd gewonnen door Lucas Ghiotto van UNI-Virtuosi. Hij hield Sergio Sette Camara en diens DAMS-teamgenoot Latifi, die zaterdag won, achter zich.</p>
