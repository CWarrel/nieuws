---
layout: post
title: "Door IS ontvoerde vrouw mogelijk nog in leven"
date: Mon, 15 Apr 2019 07:15:06 +0200
category: buitenland
externe_link: "https://www.telegraaf.nl/nieuws/3444714/door-is-ontvoerde-vrouw-mogelijk-nog-in-leven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7e43dfae-5f3d-11e9-bda1-02d2fb1aa1d7.jpg"
---

<p class="intro">Een Nieuw-Zeelandse medewerkster van het Rode Kruis die in oktober 2013 werd ontvoerd door Islamitische Staat (IS), is mogelijk nog in leven. Daarom heeft het Rode Kruis zondag haar identiteit bekendgemaakt.</p> <p>Op die manier hoopt de hulporganisatie dat mensen haar herkennen. Daarnaast gaan andere medewerkers van het Rode Kruis al maanden bij alle Koerdische vluchtelingenkampen langs met een foto van de vrouw. Dat schrijft The New York Times.</p><p>De 62-jarige Louisa Akavi werkte als zuster en vroedvrouw voor de hulporganisatie in de Syrische stad Idlib toen ze eind 2013 werd ontvoerd. Akavi is de laatste overgebleven westerse gijzelaar van IS, van wie niet bekend is of ze nog leeft. De meeste gijzelaars zijn vrijgelaten na het betalen van losgeld. Van de rest heeft IS een video van de executie gemaakt.</p><p>Het Rode Kruis heeft besloten nu pas informatie over Akavi naar buiten te brengen, omdat ze haar eerder zo min mogelijk in gevaar wilden brengen. ,,Elke beslissing die we hebben genomen, was gericht op het vrij krijgen van de gijzelaars’’, zegt algemeen directeur van het Rode Kruis Yves Daccord tegen de Amerikaanse krant. ,,Nu IS bijna al hun territorium kwijt is, leek het ons het juiste moment om meer bekend te maken.”</p><p>Volgens het Rode Kruis en de regering van Nieuw-Zeeland zou Akavi in december nog gezien zijn in een ziekenhuis in Sousa, toen nog onder IS-heerschappij. Getuigen hebben verklaard dat ze voor IS in ziekenhuizen werkte en dat ze niet meer in een gevangenis zat.</p>
