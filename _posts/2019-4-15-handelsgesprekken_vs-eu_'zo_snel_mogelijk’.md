---
layout: post
title: "Handelsgesprekken VS-EU 'zo snel mogelijk’"
date: Mon, 15 Apr 2019 13:38:56 +0200
categories: 
- financieel 
- koersen 
externe_link: "https://www.telegraaf.nl/financieel/3446589/handelsgesprekken-vs-eu-zo-snel-mogelijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/173a2a62-5f73-11e9-b172-02d1dbdc35d1.jpg"
---

<p class="intro">De onderhandelingen tussen de VS en de EU over een beperkt handelsakkoord gaan zo snel mogelijk van start. EU-handelscommissaris Cecilia Malmström zei dat maandag nadat de 28 lidstaten haar hiervoor een mandaat hadden gegeven. Alleen Frankrijk stemde tegen.</p> <p>,,Wij zijn er klaar voor, het is nu aan de Amerikanen’’, aldus Malmström over de startdatum. Er kan volgens haar ,,snel’’ een akkoord worden gesloten, mogelijk nog voor november, hoewel er wel ,,gevoeligheden’’ zijn.</p><p>Het handelsakkoord moet handelsbarrières wegnemen en de tarieven op industriële producten verlagen. De onderlinge handel zou daarmee tegen 2033 met 8 tot 9 procent kunnen stijgen, ter waarde van 53 miljard euro.</p><p>In de vriezer</p><p>De EU heeft landbouw uitgesloten van de onderhandelingen. Het betreft dan ook geen variant op het omstreden TTIP-verdrag, aldus Malmström. ,,Dat ligt in de vriezer.’’</p><p>De gesprekken zijn volgens de Zweedse commissaris een essentiële stap om te voorkomen dat er een handelsoorlog losbarst met heffingen over en weer. Ze verwijst daarmee naar de importheffingen op EU-producten, waaronder Nederlandse kaas, waarmee president Trump dreigt in reactie op de Europese subsidies voor vliegtuigbouwer Airbus. Verder hangen Europa nog hogere heffingen op auto's en auto-onderdelen boven het hoofd.</p><p>Extra heffingen</p><p>Trump kwam vorig jaar al met extra heffingen op buitenlands staal en aluminium, waarop de EU direct tegenmaatregelen trof. Die zijn in voorbereiding voor het geval de VS met nieuwe heffingen komt. Een lijst met Amerikaanse producten waarop Europese heffingen kunnen worden toegepast wordt woensdag gepubliceerd. Op een voorlopige lijst stonden onder meer kreeft, ketchup, sinaasappelsap, tabak, casinotafels en helikopters.</p><p>,,De enige manier om deze spanningen tot bedaren te brengen is door met elkaar aan tafel te gaan zitten'', reageert D66-Europarlementariër Marietje Schaake.</p>
