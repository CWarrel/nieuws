---
layout: post
title: "Guardiola noemt zichzelf 'een mislukkeling' in de Champions League"
date: Wed, 17 Apr 2019 10:28:50 +0200
categories: 
- sport 
- voetbal 
externe_link: "https://nos.nl/l/2280845"
feature_image: "https://nos.nl/data/image/2019/04/14/543648/1008x567.jpg"
---

<p>Manchester City-coach Pep Guardiola heeft in zijn loopbaan als trainer twee keer de Champions League gewonnen. Toch is hij in aanloop naar de kwartfinalereturn tegen Tottenham Hotspur, die woensdag om 21.00 uur begint, uitermate kritisch op zichzelf.</p>
<p>"Ik ben een mislukkeling in deze competitie", zei hij dinsdag op de persconferentie wellicht wat cynisch. "Als mijn teams de Champions League niet winnen, heb ik altijd gefaald. Ik won met Bayern MÃ¼nchen drie jaar lang alles, behalve de Champions League. Daar moet ik mee leven."</p>
<h2>Vijf verloren halve finales</h2>
<p>Met Barcelona won hij de Champions League in 2009 en 2011 en haalde hij ook twee keer de halve finales. Met Bayern reikte hij drie keer tot de laatste vier en met Manchester City waren de achtste finales en kwartfinales het eindstation.</p>
<p>Een nieuwe vroegtijdige uitschakeling zou zomaar kunnen, want City verloor het uitduel met Tottenham met 1-0. Die achterstand moet de ploeg vanavond op eigen veld wegpoetsen. "Daar hebben we onze supporters hard bij nodig. Ik reken op ze", aldus Guardiola.</p>
<p>De Spanjaard zei en passant ook nog dat hij niet naar City is gekomen om de Champions League te winnen. "De Premier League is voor mij de belangrijkste titel. Daarin moeten we ons om de drie dagen laten zien, dat doet me meer."</p>
