---
layout: post
title: "Beau wil geen tafel in Late Night 3.0"
date: Mon, 08 Apr 2019 20:15:00 +0200
category: entertainment
externe_link: "https://www.telegraaf.nl/entertainment/3413633/beau-wil-geen-tafel-in-late-night-3-0"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/84f40156-5a2b-11e9-9b5b-02c309bc01c1.jpg"
---

<p class="intro">Beau van Erven Dorens wil in de opvolger van RTL Late Night geen tafel of desk. Ook zei de presentator er niets voor te voelen een soort ’duo-presentatie’ te gaan doen, waarin hij de presentatie binnen de week afwisselt met iemand anders.</p> <p>„Doe het dan zoals Jinek en Pauw, dus een paar maanden de een en een paar maanden de ander”, vertelt Van Erven Dorens maandag in RTL Boulevard. De RTL-coryfee vermoedt dat hij als hij het latenightprogramma gaat doen wel afscheid moet nemen van RTL Boulevard. „Maar dan ga ik wel eerst een hele week huilen”, vertrouwde hij zijn medepresentatoren aan de desk toe.</p><p>Het nieuwe programma gaat geen Late Night meer heten, liet RTL maandag weten. De naam van Beau wordt al langer genoemd als talkshowhost. Hij presenteerde in de zomer van 2017 RTL Summer Night, als vervanger van Humberto Tans RTL Late Night, en kreeg veel goede reacties. Beau werd daarom als ideale vervanger gezien van Humberto Tan, toen die moest stoppen.</p><p>RTL koos echter voor Twan Huys. Aan zijn talkshowavontuur kwam vorige maand een einde.</p>
