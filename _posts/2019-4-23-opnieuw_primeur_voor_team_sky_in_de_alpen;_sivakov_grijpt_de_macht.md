---
layout: post
title: "Opnieuw primeur voor Team Sky in de Alpen; Sivakov grijpt de macht"
date: Tue, 23 Apr 2019 21:24:23 +0200
categories: 
- sport 
- wielrennen 
externe_link: "https://nos.nl/l/2281749"
feature_image: "https://nos.nl/data/image/2019/04/23/545612/1008x567.jpg"
---

<p>Pavel Sivakov heeft de tweede rit in de Ronde van de Alpen gewonnen. De 21-jarige Rus van Team Sky was de Tsjech Jan Hirt van Astana in een sprint bergop te snel af en boekte zo zijn eerste zege als profrenner. Hij reed tevens ploeggenoot Tao Geoghegan Hart uit de leiderstrui, die maandag zijn eerste zege in zijn profcarri√®re boekte.</p>
<p>De 179 kilometer lange rit begon in het Oostenrijkse Reith in Alpbachtal. Na de Jaufenpass, een klim van 15 kilometer met een stijgingspercentage van 7,5 met de top op 44 kilometer van de aankomst, bleef vooraan een selecte groep over. In de afdaling rekende die vervolgens de laatste vroege vluchters van de dag in.</p>
<p>In de straten van het Italiaanse Scena, waar de finishlijn was getrokken, ging Sivakov op de pedalen staan en hij kreeg Hirt met zich mee. De Tsjech was in de sprint echter kansloos op de steile laatste honderden meters.</p>
<h2>Voorbereiden op Giro</h2>
<p>De Ronde van de Alpen is een vijfdaagse klimkoers in de Italiaanse en Oostenrijkse Alpen en geldt als een goede voorbereiding op de Giro d'Italia die volgende maand van start gaat. De Fransman Thibaut Pinot greep vorig jaar de eindzege. Er doen dit jaar geen Nederlanders mee in de Alpen. </p>
