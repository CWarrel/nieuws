---
layout: post
title: "Alarm om ’groen’ verven imago bedrijven"
date: Fri, 19 Apr 2019 10:48:58 +0200
categories: 
- financieel 
- koersen 
externe_link: "https://www.telegraaf.nl/financieel/3469716/alarm-om-groen-verven-imago-bedrijven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5a522d8a-6280-11e9-af84-02d2fb1aa1d7.jpg"
---

<p class="intro">Bedrijven zeggen vaker dat ze ’groener’ werken, maar hun verhalen over duurzaamheid zeggen niets over hun werkelijke gedrag. Vervuilende bedrijven gaan zich door alle papieren rapportages zeker niet beter gedragen.</p> <p>Daarvoor waarschuwt de Nederlander Hans Hoogervorst, het hoofd van de internationale accountantswaakhond (IASB) die boekhoudregels opstelt.</p><p>Hoogervorst ziet een overmaat aan labels en indexen die consumenten alleen maar verwarren.</p><p>Bedrijven maken zich volgens de liberale oud-politicus schuldig aan greenwashing, het groener maken van bedrijven of obligaties dan ze op basis van prestaties werkelijk zijn.</p><p>„We moeten niet verwachten dat rapportages over duurzaamheid erg effectief zijn om bedrijven ertoe te brengen om de planeet boven winst te stellen”, aldus oud-minister van Financiën Hoogervorst, van 2007 tot 2011 voorzitter van financiële toezichthouder AFM in een speech voor de Universiteit van Cambridge.</p><p>Hoogervorst, sinds 2011 voorzitter van de International Accounting Standards Board (IASB) die boekhoudstandaarden maakt die 144 landen volgen, vaart uit tegen bedrijven die ’groene’ en ’duurzame’ etiketten plakken maar hun gedrag niet veranderen.</p><p>Zijn speech bevat ook een uithaal naar bedrijven die volledig transparant over beloningen zeggen te zijn, maar er niet toe overgaan om excessen in betalingen van bestuurders te beperken.</p><p>De rapportages waar aandeelhouders en lobbygroepen veel gewicht aan hechten zeggen betrekkelijk weinig over wat ondernemingen daadwerkelijk doen. „We hadden de verwachtingen over duurzaamheidsrapportages als middel tot verbetering van prestaties niet moeten overdrijven”, stelt Hoogervorst.</p><p>Hij noemde Volkswagen als schrijnend voorbeeld. Dat bedrijf misleidde iedereen met software die de vervuilende uitstoot lager voorstelde, maar wel leider in de autosector in de Dow Jones Duurzaamheids-index werd.</p><p>Meer financieel nieuws via je mail? Schrijf je hier in voor onze nieuwsbrief.</p>
