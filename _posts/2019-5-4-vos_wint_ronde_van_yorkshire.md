---
layout: post
title: "Vos wint Ronde van Yorkshire"
date: Sat, 04 May 2019 14:56:55 +0200
categories: 
- sport 
- wielrennen 
externe_link: "https://www.telegraaf.nl/sport/3537161/vos-wint-ronde-van-yorkshire"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4a5bfdb4-6e6c-11e9-b343-02c309bc01c1.jpg"
---

<p class="intro">Marianne Vos heeft de Ronde van Yorkshire gewonnen.</p> <p>De lastige slotrit van de tweedaagse ging van Bridlington naar Scarborough over 132 kilometer. Langs de Britse oostkust, waar de wind vrij spel had, was Vos in de sprint te snel voor haar twee medevluchtsters, de Spaanse Mavi García en de Italiaanse Soraya Paladin.</p><p>Vos, die uitkomt voor CCC-Liv, nam de leiderstrui over van haar landgenote Lorena Wiebes, die de eerste etappe had gewonnen. García werd ook tweede in het eindklassement. De renster van Movistar was op jacht gegaan naar de winst op de laatste klim, maar werd bijgehaald door Vos en Paladin. Het drietal werkte goed samen, maar kort voor de finish begon het voorspel op de sprint. „We hadden een veilige marge, maar ik was wel nerveus. Na zo’n zware koers weet je nooit precies wat je nog in de benen hebt”, vertelde Vos, die in Scarborough met de dag- en eindzege haar teller in dienst van CCC op drie bracht. Eerder dit jaar won ze al de Trofeo Alfredo Binda.</p><p>In de Amstel Gold Race was Vos als derde geëindigd, in de Waalse Pijl als vierde terwijl ze in Luik-Bastenaken-Luik genoegen moest nemen met de 21e plaats. „Mijn voorjaar was goed, maar in de Ardennen verliep het net niet perfect. Hier winnen maakt heel veel goed.”</p>
