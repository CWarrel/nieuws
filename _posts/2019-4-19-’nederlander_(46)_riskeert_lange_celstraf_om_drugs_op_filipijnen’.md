---
layout: post
title: "’Nederlander (46) riskeert lange celstraf om drugs op Filipijnen’"
date: Fri, 19 Apr 2019 11:57:40 +0200
category: buitenland
externe_link: "https://www.telegraaf.nl/nieuws/3470128/nederlander-46-riskeert-lange-celstraf-om-drugs-op-filipijnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a95ee3b0-6289-11e9-8459-02d1dbdc35d1.jpg"
---

<p class="intro">Een 46-jarige Nederlander is opgepakt op de Filipijnen vanwege drugsbezit, en moet vrezen voor een zeer forse celstraf in het land dat een ’war on drugs’ voert. Dat schrijven meerdere lokale media.</p> <p>De man, volgens de autoriteiten Noël G., werd afgelopen dinsdag samen met zijn 38-jarige vriendin opgepakt in Coron. Ze zouden door agenten uit hun woning zijn gehaald en worden verdacht van het hebben van meer dan 5 gram marihuana.</p><p>De politie zou ’kush’ in beslag hebben genomen, net als wietzaadjes, twee pijpjes en, zo wordt nog gemeld, een aansteker.</p><p>Het hebben van kleine hoeveelheden (soft)drugs kan op de Filipijnen al leiden tot tientallen jaren celstraf, of zelfs levenslang. President Rodrigo Duterte voert een kruistocht tegen drugs en gaat volgens mensenrechtenorganisaties daarin veel te ver, waardoor velen doden vallen, waarvan de schuld niet altijd vaststaat.</p>
