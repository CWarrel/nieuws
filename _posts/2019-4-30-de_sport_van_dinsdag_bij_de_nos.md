---
layout: post
title: "De sport van dinsdag bij de NOS"
date: Tue, 30 Apr 2019 06:19:46 +0200
category: sport
externe_link: "https://nos.nl/l/2282639"
feature_image: "https://nos.nl/data/image/2019/04/30/546920/1008x567.jpg"
---

<p>De dag van vandaag staat uiteraard geheel in het teken van de confrontatie tussen Ajax en Tottenham Hotspur in de halve finales van de Champions League. De wonderlijke Europese reeks van de Amsterdammers krijgt er weer een nieuw hoofdstuk bij.</p>
<p>De wedstrijd in Londen is vanaf 21.00 uur live te volgen op NPO Radio 1. Het commentaar is van Arman Avsaroglu en Andy Houtkamp. Het duel is ook te volgen via het liveblog op NOS.nl, de NOS-app of via Teletekstpagina 813.</p>
<p>In het Lunchjournaal, vanaf 13.00 uur te zien op NPO 1, en het Sportjournaal, om 18.45 uur op NPO 1, NOS.nl en de NOS-app, zal er uitgebreid vooruitgeblikt worden op de wedstrijd. Een korte samenvatting van het duel volgt in het late Journaal rond middernacht op NPO 1.</p>
<h2>Senna</h2>
<p>Morgen is het 25 jaar geleden dat de legendarische Formule 1-coureur Ayrton Senna verongelukte. In het sportgedeelte van Nieuwsuur (22.40 uur, NPO 2) een portret van de Braziliaan, met Jan Lammers en Frits van Amersfoort.</p>
