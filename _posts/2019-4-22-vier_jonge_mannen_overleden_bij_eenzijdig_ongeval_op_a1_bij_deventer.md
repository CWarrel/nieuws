---
layout: post
title: "Vier jonge mannen overleden bij eenzijdig ongeval op A1 bij Deventer"
date: Mon, 22 Apr 2019 06:55:14 +0200
category: nieuws
externe_link: "https://nos.nl/l/2281520"
feature_image: "https://nos.nl/data/image/2019/04/22/545277/1008x567.jpg"
---

<p>Op de A1 ter hoogte van Deventer zijn vanmorgen kort na 06.00 uur vier mannen van begin 20 om het leven gekomen bij een eenzijdig ongeval. Een auto is tegen een portaal met matrixborden gebotst en daarna in brand gevlogen.</p>
<p>Nadere details over de vier slachtoffers maakt de politie nog niet bekend, uit piÃ«teit met de nabestaanden.</p>
<p>De politie doet onderzoek naar de toedracht van het ongeluk en naar de identiteit van de slachtoffers:</p>
<p>Het onderzoek naar de toedracht is nog in volle gang.</p>
<p>Door het ongeluk was de snelweg in de richting Apeldoorn tijdelijk afgesloten, maar inmiddels zijn zowel de weg als de afrit Deventer-Oost weer vrijgegeven, meldt Rijkswaterstaat. In de loop van de middag gaat de afrit nog wel een keer dicht omdat de bodem moet worden gesaneerd.</p>
<h2>Staphorst</h2>
<p>Op de A28 was vanmorgen ter hoogte van Staphorst ook een eenzijdig ongeval. Een auto raakte door nog onbekende oorzaak de vangrail, sloeg over de kop en kwam in de berm terecht. Daarbij kwam de bestuurster, een 19-jarige vrouw uit Deventer, om het leven. Een 24-jarige vrouw uit Leiden raakte gewond.</p>
