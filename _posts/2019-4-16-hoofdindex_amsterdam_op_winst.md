---
layout: post
title: "Hoofdindex Amsterdam op winst"
date: Tue, 16 Apr 2019 16:04:59 +0200
categories: 
- financieel 
- koersen 
externe_link: "https://www.telegraaf.nl/financieel/3454050/hoofdindex-amsterdam-op-winst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c9c26680-6050-11e9-ab5f-0218eaf05005.jpg"
---

<p class="intro">De AEX-index op de beurs in Amsterdam stond dinsdagmiddag op winst. Ook elders in Europa zaten de graadmeters in de lift. Beleggers verwerkten kwartaalcijfers van grote bedrijven als Zalando en Lufthansa. Op het Damrak werd Flow Traders beloond met een koerswinst na een goed ontvangen handelsupdate.</p> <p>De hoofdindex op Beursplein 5 noteerde omstreeks 15.55 uur 0,4 procent hoger op 565,05 punten. De MidKap kreeg er 0,5 procent bij tot 819,03 punten. De hoofdindex in Parijs en Londen wonnen tot 0,5 procent. De DAX in Frankfurt steeg 0,7 procent na een verdere stijging van het Duitse beleggersvertrouwen in april.</p><p>Flow Traders prijkte bovenaan bij de middelgrote bedrijven met een winst van ruim 3 procent. De beursintermediair kampte het eerste kwartaal duidelijk met mindere marktomstandigheden. Het handelsvolume was volgens analisten van KBC Securities echter erg sterk.</p><p>TomTom</p><p>Navigatiebedrijf TomTom, dat woensdag met een kwartaalupdate komt, profiteerde van een adviesverhoging door Kepler Cheuvreux en steeg 1,7 procent. Maaltijdbestelbedrijf Takeaway stond onderaan de MidKap met een verlies van 1,4 procent, na een adviesverlaging door Bank Degroof Petercam.</p><p>Ook bouwer BAM en ingenieursbureau Arcadis (beiden plus 0,4 procent) waren in het nieuws. Een consortium met de twee bedrijven is de opdracht voor de aanpak van het snelwegknooppunt Hoevelaken kwijtgeraakt. Het contract wordt ontbonden omdat Rijkswaterstaat en het consortium het niet eens konden worden over de financiÃ«le risico's.</p><p>Zalando</p><p>In Frankfurt dikte Zalando bijna 11 procent aan. De Duitse online-kledingverkoper boekte het afgelopen kwartaal een onverwachte winst. Het was het vierde kwartaal op rij dat het bedrijf de verwachtingen van analisten wist te overtreffen.</p><p>Lufthansa werkte een eerder verlies weg en klom 1,5 procent. De Duitse luchtvaartmaatschappij is in het eerste kwartaal flink in de rode cijfers gedoken. Lufthansa had al eerder voor hoog oplopende brandstofkosten gewaarschuwd en houdt dan ook vast aan zijn eerder verlaagde groeiverwachtingen.</p><p>De euro stond op 1,1297 dollar, tegen 1,1304 dollar een dag eerder. De prijs van een vat Amerikaanse olie daalde 0,4 procent tot 63,14 dollar. Brentolie kostte 0,5 procent minder op 70,85 dollar per vat.</p>
