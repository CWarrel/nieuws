---
layout: post
title: "Kroonprinses Mary benoemd tot kapitein"
date: Sun, 31 Mar 2019 22:26:44 +0200
categories: 
- entertainment 
- royalty 
externe_link: "https://www.telegraaf.nl/entertainment/3373778/kroonprinses-mary-benoemd-tot-kapitein"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5655ccd2-53f3-11e9-bc23-0218eaf05005.jpg"
---

<p class="intro">Kroonprinses Mary van Denemarken is zondag benoemd tot kapitein van de Binnenlandse strijdkrachten. Dat gebeurde op de militaire jubileumparade in Nymindegab, waar soldaten uit heel Denemarken bijeenkwamen ten zuiden van de Ringkøbing Fjord aan de westkust van Jutland om het 70-jarig bestaan van de Binnenlandse strijdkrachten te vieren. Ook koningin Margrethe was bij deze viering aanwezig.</p> <p>Tijdens de parade werd de Deense kroonprinses door generaal Jens Henning Garly bevorderd tot kapitein van de Binnenlandse strijdkrachten. Mary voltooide begin maart een managementcursus in de kazerne van Vordingborg in de Deense regio Seeland.</p><p>De kroonprinses is al jaren betrokken bij het legeronderdeel Hjemmeværnet. In 2008 doorliep ze de basistraining voor officier. Daarbij leerde ze schieten en moest ze zien te overleven in het veld. Ze ontwikkelde zich verder als sergeant, luitenant en eerste luitenant. Ook bezocht de kroonprinses defensie-eenheden in binnen- en buitenland.</p><p>De Hjemmeværnet is een speciaal legeronderdeel en steunt het leger, de marine en de luchtmacht bij een groot aantal taken. De Nationale Reserve werd na de bevrijding in 1945 opgericht door leden van de verzetsbeweging.</p>
