---
layout: post
title: "Tweede ritwinst Matthews in Catalonië"
date: Sat, 30 Mar 2019 17:21:38 +0100
categories: 
- sport 
- wielrennen 
externe_link: "https://www.telegraaf.nl/sport/3370622/tweede-ritwinst-matthews-in-catalonie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1c674086-530e-11e9-8254-02d2fb1aa1d7.jpg"
---

<p class="intro">Michael Matthews heeft voor de tweede keer deze week een etappe in de Ronde van Catalonië gewonnen.</p> <p>De Australische wielrenner van Team Sunweb was de snelste in de massasprint. Matthews duwde zijn fiets, na een rit over bijna 170 kilometer van Valls naar Vila-Seca, net iets eerder over de streep dan Phil Bauhaus van Bahrain Merida. Bauhaus fietste vorig seizoen nog voor Sunweb.</p><p>Vijf renners bleven zaterdag tijdens de zesde en voorlaatste rit lang weg. Onder hen de Nederlander Oscar Riesebeek van Roompot-Charles en de Belgische renner Floris De Tier van het Nederlandse team Jumbo-Visma. Het peloton rekende de groep op 12 kilometer van de eindstreep in.</p><p>Matthews won dinsdag al de tweede etappe in Catalonië. Steven Kruijswijk was zaterdag op de zestiende plaats de eerste Nederlander die arriveerde.</p><p>De Ronde van Catalonië eindigt zondag met een rit over 143 kilometer met start en finish in Barcelona. De Colombiaan Miguel Ángel López begint als leider in het klassement. De rijder van Astana verdedigt een voorsprong van 14 seconden op de Brit Adam Yates van Mitchelton-Scott en 17 seconden op zijn landgenoot Egan Bernal van Team Sky. Kruijswijk staat zesde op 56 tellen van de klassementsleider.</p><p>Vorig jaar ging de eindzege in Catalonië naar de Spanjaard Alejandro Valverde.</p>
