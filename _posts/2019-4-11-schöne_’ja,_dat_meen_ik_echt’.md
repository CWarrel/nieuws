---
layout: post
title: "Schöne: ’Ja, dat meen ik echt’"
date: Thu, 11 Apr 2019 07:22:29 +0200
category: sport
externe_link: "https://www.telegraaf.nl/sport/3428106/schone-ja-dat-meen-ik-echt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ccf4a826-5c19-11e9-b343-02c309bc01c1.jpg"
---

<p class="intro">Lasse Schöne was na het gelijkspel van Ajax tegen Juventus (1-1) in de eerste aflevering van de kwartfinale van de Champions League vooral teleurgesteld. „Ik denk dat er meer in had gezeten”, zei hij.</p> <p>„Natuurlijk is Juventus een heel goede ploeg”, besefte de Deense middenvelder. „En Ronaldo maakt het enige kansje dat hij krijgt. Maar wij waren in mijn ogen sterker. Dan moet je eigenlijk winnen. Helaas is het anders gelopen. Op dit niveau krijg je niet veel kansen. Dan moet je zorgvuldig zijn.”</p><p>Schöne ziet dinsdag wel kansen voor Ajax in de return in Turijn. „Wij hebben ons dit seizoen in Europa in bijna alle uitwedstrijden laten zien”, doelde hij op ontmoetingen op vreemde bodem met Benfica, Bayern München en Real Madrid. „Ik geef ons best een goede kans om door te gaan naar de halve finales. Ja, dat meen ik echt.”</p><p>Bekijk hieronder een terugblik op de wedstrijd Ajax-Juventus met chef voetbal Valentijn Driessen van Telesport en Ajax-verdediger Joël Veltman:</p>
