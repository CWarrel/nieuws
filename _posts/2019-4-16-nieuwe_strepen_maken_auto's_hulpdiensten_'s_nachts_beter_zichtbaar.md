---
layout: post
title: "Nieuwe strepen maken auto's hulpdiensten 's nachts beter zichtbaar"
date: Tue, 16 Apr 2019 14:18:25 +0200
category: nieuws
externe_link: "https://nos.nl/l/2280726"
feature_image: "https://nos.nl/data/image/2019/04/16/544081/1008x567.jpg"
---

<p>Alle hulpdiensten krijgen vanaf vandaag nieuwe strepen op de auto. Het huidige ontwerp op de auto's dateert van 1993 en is aan een update toe. Het nieuwe ontwerp moet ervoor zorgen dat alle hulpverleningsvoertuigen van de overheid beter zichtbaar worden, vooral in het donker.</p>
<p>Naast het nieuwe folie waar de strepen mee gemaakt worden worden, is de plaatsing op de auto's ook iets aangepast. De strepen worden twee keer zo breed en ook iets hoger geplaatst. Dit sluit beter aan bij het ontwerp van de moderne voertuigen, die ronder en breder van vorm zijn dan oudere modellen.</p>
<p>Ook zijn er twee kleuren is lichter gemaakt. De roodoranje streep van de politie en Marechaussee wordt rood, net als van de ambulance, en de Marechaussee krijgt een iets aangepaste tint blauw.</p>
<p>Om ervoor te zorgen dat de kosten niet te hoog worden, is afgesproken dat voertuigen pas bij vervanging nieuwe strepen krijgen. Daardoor wordt het nieuwe ontwerp geleidelijk zichtbaar in het straatbeeld.</p>
