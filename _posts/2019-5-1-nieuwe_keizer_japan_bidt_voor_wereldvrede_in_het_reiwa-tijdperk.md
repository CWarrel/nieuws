---
layout: post
title: "Nieuwe keizer Japan bidt voor wereldvrede in het Reiwa-tijdperk"
date: Wed, 01 May 2019 06:33:49 +0200
category: nieuws
externe_link: "https://nos.nl/l/2282773"
feature_image: "https://nos.nl/data/image/2019/05/01/547144/1008x567.jpg"
---

<p>In zijn eerste toespraak na zijn troonsbestijging heeft de nieuwe Japanse keizer Naruhito gezegd dat hij zich wil inzetten voor vrede en dicht bij het volk wil staan. Hij volgt daarbij naar eigen zeggen zijn vaders voorbeeld.</p>
<p>De 59-jarige Naruhito volgde om middernacht in Japan zijn vader Akihito op. De troonsbestijging werd vanochtend bezegeld met een korte ceremonie waarbij hij onder meer het keizerlijke zwaard en juweel kreeg overhandigd.</p>
<p>Bekijk hieronder de toespraak van de nieuwe Japanse keizer:</p>
<p>Met zijn aantreden is ook het nieuwe Reiwa-tijdperk in Japan begonnen. 'Reiwa' betekent 'mooie harmonie'.</p>
<p>In zijn korte toespraak in het keizerlijk paleis zei Naruhito dat hij bidt voor "geluk voor het volk, vooruitgang voor het land en wereldvrede".</p>
<p>Hij betuigde ook dank aan zijn vader en sprak lovend over diens leven in dienst van het volk. "Mijn vader heeft altijd het Japanse volk gediend. Hij heeft een groot werk verricht als keizer."</p>
<p>Gisteren deed de 85-jarige Akihito als eerste keizer in meer dan 200 jaar afstand van de troon. Dat hij zou aftreden was al zo'n anderhalf jaar bekend. Hij kampt met gezondheidsproblemen.</p>
<p>In deze tweet staat de volledige tekst van de toespraak van Naruhito:</p>
