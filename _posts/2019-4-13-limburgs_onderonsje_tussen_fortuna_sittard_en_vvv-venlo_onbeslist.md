---
layout: post
title: "Limburgs onderonsje tussen Fortuna Sittard en VVV-Venlo onbeslist"
date: Sat, 13 Apr 2019 22:36:25 +0200
category: sport
externe_link: "https://nos.nl/l/2280338"
feature_image: "https://nos.nl/data/image/2019/04/13/543434/1008x567.jpg"
---

<p>De Limburgse confrontatie tussen Fortuna Sittard en VVV-Venlo is na een vroeg doelpunt van de thuisploeg en een late gelijkmaker geëindigd in 1-1. Een flinke tegenvaller voor de Zuid-Limburgers die kort voor de tegentreffer de 2-0 geannuleerd zagen worden.</p>
<p>(later meer)</p>
<p>Het fel startende Fortuna kreeg al snel een kans: doelman Lars Unnerstall keerde het schot van Mark Diemers, liet de bal los, maar redde opnieuw toen Andrija Balic het probeerde in de rebound. De VVV-doelman hield kort daarna Balic knap van scoren af, waarna Andrija Novakovich wél toesloeg in de herkansing.</p>
<p>VVV nam daarna de regie over, was ook in de tweede helft de bovenliggende partij. Fortuna bleef niettemin gevaarlijker. Lazaros Lamprou scoorde ook na een snelle counter, maar na bestudering van de beelden door de VAR ging het feest wegens buitenspel toch niet door.</p>
<p>Geen 2-0, maar even later wel 1-1. Een schuiver van Jay-Roy Grot tien minuten voor tijd verdween dankzij een lichte touche met Rubén Ramírez in de verre hoek.</p>
