---
layout: post
title: "HBO werkt aan documentaire NXIVM-sekte"
date: Fri, 19 Apr 2019 10:28:00 +0200
category: entertainment
externe_link: "https://www.telegraaf.nl/entertainment/3469623/hbo-werkt-aan-documentaire-nxivm-sekte"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/42523048-627d-11e9-9cd4-0217670beecd.jpg"
---

<p class="intro">Er is een documentaire in de maak over de beruchte zelfhulporganisatie NXIVM. Verschillende kopstukken van het bedrijf, onder wie actrice Allison Mack, staan momenteel terecht voor mensenhandel en dwangarbeid.</p> <p>Volgens aanklagers gingen er achter het zelfhulpfront van NXIVM een piramidespelconstructie én een sekte schuil. Vrouwen werden onder valse voorwendselen binnengehaald en gedwongen om seks te hebben met de leider van de club, Keith Raniere. De ’slaven’ zouden daarbij in hun schaamstreek gebrandmerkt zijn met de initialen van de sekteleider.</p><p>Mack wordt ervan verdacht een centrale rol te hebben gehad in NXIVM. De Smalville-actrice pleitte afgelopen week schuldig. Ze zou twee vrouwen hebben gedwongen seks te hebben met Raniere, en daar zelf een financiële vergoeding voor hebben gekregen.</p><p>De aangekondigde documentaire wordt geproduceerd door HBO en volgt een aantal mensen die deel hebben uitgemaakt van NXIVM.</p>
