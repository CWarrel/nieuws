---
layout: post
title: "Winkels Miller & Monroe krijgen meer tijd"
date: Fri, 19 Apr 2019 14:05:14 +0200
categories: 
- financieel 
- koersen 
externe_link: "https://www.telegraaf.nl/financieel/3471036/winkels-miller-monroe-krijgen-meer-tijd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/63c92a10-629b-11e9-8fb5-02c309bc01c1.jpg"
---

<p class="intro">Winkelketen Miller &amp; Monroe heeft meer tijd gekregen om een faillissement af te wenden.</p> <p>De eigenaar, winkelconcern Vidrea Retail, vroeg deze week uitstel van betaling aan. In de meeste gevallen volgt dan snel een faillissement, maar in overleg met de bewindvoerder en huisbankier ABN AMRO krijgt Vidrea drie maanden langer de tijd.</p><p>Vidrea baat in Nederland 72 vestigingen uit van mode- en lifestylewinkelketen Miller &amp; Monroe en is daarnaast verantwoordelijk voor de bevoorrading van 160 winkels in Duitsland. In totaal werken er 550 mensen bij Vidrea.</p><p>Doorstart na faillissementen</p><p>Miller &amp; Monroe is ontstaan na de doorstart van de failliete modewinkelketen Charles Vögele. Vidrea heeft die winkels omgevormd tot een breder concept onder een nieuwe naam voor dezelfde doelgroep, met naast mode ook onder meer kussens, vazen en andere lifestyleproducten voor in huis.</p><p>Volgens een woordvoerder van Vidrea kan het uitstel in overleg met de betrokkenen nog met anderhalf jaar worden verlengd. Volgens het bedrijf is er nu voldoende tijd om het vertrouwen te herstellen en verder te bouwen aan de keten.</p><p>Het bedrijf is naar eigen zeggen in moeilijkheden gekomen door financiële problemen bij het Duitse zusterbedrijf, waardoor betalingen aan Vidrea uitbleven.</p><p>Het bedrijf wijst ook met de beschuldigende vinger naar negatieve berichten in de media vorige maand over de financiële problemen. Daardoor eisten meerdere leveranciers vooruitbetaling en zette ABN Amro de kredietvoorziening stop.</p>
