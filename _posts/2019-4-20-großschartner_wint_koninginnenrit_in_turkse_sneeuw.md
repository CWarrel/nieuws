---
layout: post
title: "Großschartner wint koninginnenrit in Turkse sneeuw"
date: Sat, 20 Apr 2019 16:10:21 +0200
category: sport
externe_link: "https://nos.nl/l/2281302"
feature_image: "https://nos.nl/data/image/2019/04/20/544914/1008x567.jpg"
---

<p>Felix Großschartner (Bora) heeft de macht gegrepen in de Ronde van Turkije. De Oostenrijker won de vijfde rit met aankomst bergop en reed z'n ploeggenoot Sam Bennett uit de turquoise leiderstrui.</p>
<p>De etappe van Bursa naar Kartepe was met 4 kilometer ingekort vanwege sneeuwval op de slotklim. Aan de voet van de nu 10,7 kilometer lange klim met een gemiddelde stijging van 8,7 procent werden de drie vluchters ingerekend.</p>
<p>Remco Evenepoel zette 5 kilometer voor de streep aan en kreeg Großschartner, Merhawi Kudus (Astana) en Valerio Conti (UAE-Emirates) met zich mee.</p>
<p>De pas 19-jarige Belg overschatte zichzelf en moest, net als Conti, passen toen Kudus aanviel. Großschartner reed het gat langzaam dicht en met 200 meter te rijden liet hij de Eritreër achter.</p>
<p>Etiënne van Empel, rijdend in dienst van het Italiaanse Neri Sottoli, werd negende op 1.08 van de winnaar.</p>
<p>Met alleen de slotrit naar Istanbul nog te gaan is Großschartner de nieuwe leider. Zijn voorsprong op Conti en Kudus is respectievelijk 0.19 en 0.25.</p>
<p>Voor Bora-hansgrohe is het al de derde zege in vijf etappes in Turkije. Vorige week won het met Maximilian Schachmann (3 keer) en Emmanuel Buchmann zelfs vier ritten in de Ronde van het Baskenland, al werd de laatste in de slotrit nog uit de leiderstrui gerereden. </p>
<p>Dit seizoen boekte de Duitse formatie al 18 zeges. </p>
