---
layout: post
title: "DSM verhoogt zijn winstverwachting"
date: Tue, 07 May 2019 07:55:56 +0200
categories: 
- financieel 
- koersen 
externe_link: "https://www.telegraaf.nl/financieel/3545622/dsm-verhoogt-zijn-winstverwachting"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a83ab8c2-70b4-11e9-98be-0217670beecd.jpg"
---

<p class="intro">DSM wordt door aandeelhouders fors beloond voor het naar boven bijstellen van de winstverwachting. Dat deed het chemieconcern nadat het in het eerste kwartaal van dit jaar ver boven verwachting heeft gepresteerd.</p> <p>DSM was na het recordjaar 2018 juist iets voorzichtiger in zijn groeiverwachting, omdat het Heerlense concern volop profiteerde van een brand bij een fabriek van BASF waar vitaminepillen worden geproduceerd. Daardoor kreeg de vitamineproductie en -verkoop bij DSM juist een enorme boost.</p><p>DSM laat iedere keer weer zien dat het ver boven verwachting presteert. Met de duurzame weg van topman Feike Sijbesma doet het chemiebedrijf het beter dan zijn concurrenten. @gertvanharskamp</p><p>Ook in het eerste kwartaal heeft DSM nog voordeel van het wegvallen van de vitamineproductie bij zijn concurrent uit Bazel. De aangepaste ebitda, dus zonder dat voordeel, kwam in de eerste drie maanden uit op €424 miljoen. Dat is veel meer dan het bedrijfsresultaat van €397 waarop analisten rekenden en een stijging van 14% ten opzichte van het aangepaste bedrijfsresultaat in het eerste kwartaal van 2018.</p><p>Azië en automotive</p><p>DSM gaat op basis van de prestaties in de eerste drie maanden van dit jaar uit van een groei van het aangepaste bedrijfsresultaat van een hoog enkelcijferig percentage, normaliter 7% tot en met 9%. Begin dit jaar was die groeiverwachting enkele procentpunten lager. Topman Feike Sijbesma bevestigt het vertrouwen in de strategie van DSM en gaat ervan uit dat het concern harder zal groeien dan de markt waarin het opereert.</p><p>Volgens cfo Geraldine Matchett is de invloed van de haperende economieën in Azië van minder invloed geweest op de resultaten dan begin dit jaar verwacht. „Verder zien wij voor onze divisie materials zeer uitdagende markten, zoals de automotive industrie. Maar materials heeft zich dit eerste kwartaal juist goed bestendigd.”</p><p>Uitblinker</p><p>Overigens komt de hoge enkelecijferige groei wel overeen met de strategie die DSM heeft uitgestippeld tot 2021. Matchett benadrukt dat het concern blijft vasthouden aan die strategie en dat die groei vooral wordt bewerkstelligd met duurzame investeringen, zoals een groene energiecentrale samen met energiebedrijf Engie en de Zwitserse energieleverancier ewz.</p><p>Op de beurs was DSM vanochtend een uitblinker. Rond half een vanmiddag stond het aandeel 5% hoger.</p>
