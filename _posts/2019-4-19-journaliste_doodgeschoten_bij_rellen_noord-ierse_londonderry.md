---
layout: post
title: "Journaliste doodgeschoten bij rellen Noord-Ierse Londonderry"
date: Fri, 19 Apr 2019 04:14:16 +0200
category: nieuws
externe_link: "https://nos.nl/l/2281100"
feature_image: "https://nos.nl/data/image/2019/04/19/544660/1008x567.jpg"
---

<p>Bij rellen in de Noord-Ierse stad Londonderry is een journaliste doodgeschoten. De politie bekijkt of het om een terroristisch incident gaat.</p>
<p>De 29-jarige vrouw werd neergeschoten in de wijk Creggan, waar de politie werd beschoten en bekogeld met stenen, flessen en vuurwerk. Ook werden enkele voertuigen in brand gestoken. Volgens een lokale journalist stond de vrouw nabij een politievoertuig toen ze werd geraakt. Ze overleed in het ziekenhuis.</p>
<p>In Creggan wonen veel Ierse nationalisten. De rellen begonnen nadat de politie een inval had gedaan in een woning.</p>
<h2>Aanslag</h2>
<p>In Londonderry is het sinds januari onrustig. Toen ontplofte er een auto bij de rechtbank in het centrum van de stad. De verantwoordelijkheid voor die aanslag is opgeÃ«ist door een van de vele afsplitsingen van de afscheidingsbeweging IRA.</p>
<p>De onrust komt vlak voor het paasweekend, een periode waarin nationalisten de Paasopstand uit 1916 herdenken en wanneer ze van oudsher actief zijn.</p>
