---
layout: post
title: "Allegri staat achter vele wissels Juventus"
date: Sat, 13 Apr 2019 18:56:07 +0200
category: sport
externe_link: "https://www.telegraaf.nl/sport/3440938/allegri-staat-achter-vele-wissels-juventus"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8895b5da-5e0d-11e9-92e5-02d2fb1aa1d7.JPG"
---

<p class="intro">Trainer Massimiliano Allegri van Juventus heeft geen spijt van zijn beslissing om in de competitiewedstrijd tegen SPAL bijna al zijn basisspelers rust te geven.</p> <p>Het veredelde B-elftal van de 'Oude Dame' liet tegen SPAL de kans liggen om het achtste kampioenschap op rij al binnen te halen. Juventus verloor in Ferrara met 2-1 en moet daardoor nog even wachten op het titelfeest.</p><p>,,Het was heel makkelijk geweest om vandaag gewoon mijn vaste elftal op te stellen en de 'Scudetto' binnen te halen'', zei Allegri. ,,Maar omdat we dit jaar zo enorm goed presteren in de Serie A, konden we het ons permitteren om de focus op de volgende Champions League-wedstrijd te leggen. De vele jonge spelers die nu een kans kregen, deden het erg goed. Alleen bij de tweede goal gingen we de fout in. We wilden het graag vandaag afmaken, maar we moeten ons ook op Europa concentreren.''</p><p>Juventus ontvangt dinsdag Ajax voor de return in de kwartfinales van de Champions League. Het eerste duel woensdag in Amsterdam eindigde in 1-1.</p>
