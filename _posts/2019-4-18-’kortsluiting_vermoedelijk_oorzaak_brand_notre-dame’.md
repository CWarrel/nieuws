---
layout: post
title: "’Kortsluiting vermoedelijk oorzaak brand Notre-Dame’"
date: Thu, 18 Apr 2019 23:23:20 +0200
category: buitenland
externe_link: "https://www.telegraaf.nl/nieuws/3468818/kortsluiting-vermoedelijk-oorzaak-brand-notre-dame"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/39b5c380-6220-11e9-9a52-0218eaf05005.jpg"
---

<p class="intro">De brand in de Parijse kathedraal Notre-Dame is maandag ’vermoedelijk veroorzaakt door kortsluiting in de elektriciteitsbedrading van de kathedraal’. Dat heeft een agent van de Franse politie donderdag gezegd tegen persbureau AP. De agent wil anoniem blijven.</p> <p>Hoe de kortsluiting zou zijn ontstaan is niet bekend. Daar zou onderzoek naar moeten worden gedaan in het gebouw. De Notre-Dame is echter nog niet veilig genoeg om te betreden.</p><p>De brand brak maandag rond 19.00 uur uit en heeft een groot deel van de kathedraal verwoest. Vooral het dak van het iconische bouwwerk moest het ontgelden.</p><p>Het grootste deel van de religieuze kunstschatten van de Notre-Dame de Paris is gered, inclusief waardevolle relikwieën.</p>
