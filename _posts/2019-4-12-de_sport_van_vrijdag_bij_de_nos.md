---
layout: post
title: "De sport van vrijdag bij de NOS"
date: Fri, 12 Apr 2019 06:01:01 +0200
categories: 
- sport 
- voetbal 
externe_link: "https://nos.nl/l/2280063"
feature_image: "https://nos.nl/data/image/2019/04/12/543022/1008x567.jpg"
---

<p>Bij de EK turnen in het Poolse Szczecin staan vandaag de meerkampfinales op het programma. Zowel die van de mannen - met Casimir Schmidt - als die van de vrouwen - met Eythora Thorsdottir en Tisha Volleman - zenden we live uit op NOS.nl en in de NOS-app.</p>
<p>De mannen beginnen om 13.00 uur en de vrouwen om 17.30 uur. Hans van Zetten verzorgt het commentaar. In het Sportjournaal om 18.45 uur op NPO 1 en in Nieuwsuur om 22.40 op NPO 2 zijn samenvattingen te zien.</p>
<h2>Eredivisie</h2>
<p>Vandaag begint ook de dertigste speelronde van de eredivisie met de degradatiekraker NAC Breda-FC Emmen om 20.00 uur. We zijn ook bij PSV om met Mark van Bommel vooruit te blikken op het thuisduel met De Graafschap.</p>
<p>Beide onderwerpen komen aan bod in het Sportjournaal en de eredivisie-uitzending (22.26 uur op NPO1), maar ook in het liveblog op NOS.nl en in de NOS-app, waarin vanaf 12.00 uur alle wetenswaardigheden over het komende voetbalweekeinde voorbijkomen.</p>
<p>In Nieuwsuur staan we ook stil bij de duizendste grand prix van de Formule 1. Die jubileumrace is zondag in China. Samen met Frits van Someren, biograaf van oud-coureur Carel Godin de Beaufort, duiken we het verleden in.</p>
