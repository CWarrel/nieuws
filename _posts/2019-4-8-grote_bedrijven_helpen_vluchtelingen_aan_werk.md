---
layout: post
title: "Grote bedrijven helpen vluchtelingen aan werk"
date: Mon, 08 Apr 2019 22:28:29 +0200
category: financieel
externe_link: "https://www.telegraaf.nl/financieel/3414114/grote-bedrijven-helpen-vluchtelingen-aan-werk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/883bb5b2-5a3e-11e9-9fc0-0217670beecd.jpg"
---

<p class="intro">Veertien grote Nederlandse bedrijven helpen de komende twee tot drie jaar samen 3500 vluchtelingen aan werk.</p> <p>Het gaat om een gezamenlijk initiatief dat werd bekendgemaakt tijdens een conferentie over de positie van vluchtelingen op de arbeidsmarkt.</p><p>Inititiatiefnemer en topman van Rabobank Wiebe Draijer sprak van een goede start. „We hopen natuurlijk dat meer bedrijven zullen volgen.”</p><p>Naast Rabobank doen onder meer Philips, Shell, Randstad en ING mee. In sommige gevallen gaat het om het beschikbaar stellen van arbeidsplaatsen. In andere gevallen wordt geld vrijgemaakt voor startende ondernemers.</p><p>Ook voormalig topman Paul Polman van voedingsmiddelengigant Unilever gaf aan dat er meer moet gebeuren om vluchtelingen aan het werk te helpen.</p><p>Hij stelde zelfs dat hij zijn Nederlandse paspoort inlevert als het bedrijfsleven niet meer doet voor vluchtelingen. „Bedrijven hebben het geld en de ideeën”, maar ook de overheid moet volgens hem bijspringen. Maar „politici zijn meer bezig met populisme en het halen van de verkiezingen.”</p>
