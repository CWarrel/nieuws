---
layout: post
title: "Alaphilippe: ’Deze zege voelt anders’"
date: Wed, 24 Apr 2019 19:26:58 +0200
category: sport
externe_link: "https://www.telegraaf.nl/sport/3491340/alaphilippe-deze-zege-voelt-anders"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2a343668-66b6-11e9-b673-0255c322e81b.jpg"
---

<p class="intro">Ook bij zijn vierde deelname eindigde Julian Alaphilippe op het podium bij de Waalse Pijl. Na twee tweede plaatsen, won de Fransman net als vorig jaar.</p> <p>„Dit voelt anders. Vorig jaar was het mijn eerste grote zege, op een groot kampioen bovendien.” Hij versloeg destijds de Spanjaard Alejandro Valverde, die de vier edities ervoor gewonnen had.</p><p>Ditmaal moest Alaphilippe, met dit jaar al acht zeges op zak, op de slotklim in de achtervolging op de Deen Jakob Fuglsang. Zondag reden ze nog samen vooruit in de Amstel Gold Race, maar lieten ze zich verrassen door Mathieu van der Poel. „Een goede renner, fijn ook voor het Nederlandse wielrennen”, vertelde Alaphilippe, die zich in de Gold Race gestoord had aan de onjuiste informatie over hun voorsprong in de slotfase.</p><p>Revanche</p><p>Een revanche wilde hij zijn zege in Hoei niet noemen. „Nee, dit is weer een andere koers. Mathieu is op vakantie, ik start nog in Luik-Bastenaken-Luik. Dan is het voor mij ook even klaar.”</p>
