---
layout: post
title: "Staat geeft eerste groene obligatie uit"
date: Mon, 08 Apr 2019 13:51:07 +0200
category: financieel
externe_link: "https://www.telegraaf.nl/financieel/3411505/staat-geeft-eerste-groene-obligatie-uit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/049425dc-59fd-11e9-8851-02d2fb1aa1d7.jpg"
---

<p class="intro">De Nederlandse staat gaat op 21 mei de eerste langverwachte groene obligatie op de financiële markten aanbieden. Dat maakte het Agentschap van de Generale Thesaurie maandag bekend. De Staat verwacht tussen de 4 miljard en 6 miljard euro op te halen.</p> <p>Het geld is uitsluitend bestemd voor duurzame projecten, waaronder hernieuwbare energieproductie, isolatie van huurwoningen, verbetering van spoorinfrastructuur en uitgaven aan klimaataanpassingen via het Deltafonds. De financieringsplannen zijn goedgekeurd door onafhankelijke experts.</p><p>Een groene staatsobligatie heeft naast directe klimaatvoordelen ook een belangrijke signaalwerking. „Met deze uitgifte willen we de Nederlandse groene kapitaalmarkt nog eens extra aanjagen”, licht Wopke Hoekstra, minister van Financiën toe. Bedrijven kunnen namelijk leren hoe zo’n groen financieel instrument in elkaar steekt en het vervolgens zelf gebruiken. Daarnaast is de rente van een groene staatsobligatie een belangrijk ankerpunt voor alle andere uitgiftes.</p><p>De obligatie heeft een looptijd van 20 jaar. Meerdere landen zoals Frankrijk gaven al eerder groene obligaties uit. Met de Nederlandse primeur komt er voor het eerst een groene staatsobligatie met de hoogste kredietrating, AAA, op de markt. De rente op de obligatie komt medio mei naar buiten.</p>
