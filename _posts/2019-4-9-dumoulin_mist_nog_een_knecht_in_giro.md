---
layout: post
title: "Dumoulin mist nog een knecht in Giro"
date: Tue, 09 Apr 2019 17:12:05 +0200
categories: 
- sport 
- wielrennen 
externe_link: "https://www.telegraaf.nl/sport/3419327/dumoulin-mist-nog-een-knecht-in-giro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/880f2ce4-5ada-11e9-bda1-02d2fb1aa1d7.jpg"
---

<p class="intro">Tom Dumoulin moet het volgende maand in de Ronde van Italië doen zonder de hulp van Martijn Tusveld.</p> <p>De 25-jarige Utrechtse wielrenner herstelt weliswaar voorspoedig van een gebroken kaak, een maand geleden opgelopen bij een val in Parijs-Nice, maar hij mag nog steeds niet trainen.</p><p>„Het is een grote teleurstelling dat ik de Giro moet missen, dat was mijn belangrijkste doel dit seizoen”, zei Tusveld, die voorafgaand aan het seizoen van de teamleiding van Sunweb al te horen had gekregen dat hij zou debuteren in de Giro. „Ik had de ploeg heel graag willen helpen, maar dat is simpelweg niet mogelijk. Ik moet nu wat nieuwe doelen stellen voor later in het seizoen.”</p><p>Dumoulin wil in de Giro, die op 11 mei in Bologna begint, voor de eindzege gaan. Eerder haakte zijn beoogde ’meesterknecht’ Wilco Kelderman al af. Kelderman liep bij een val in de Ronde van Catalonië breuken op in een sleutelbeen en nekwervel.</p>
