---
layout: post
title: "Koningin Elizabeth dol op Franse keuken"
date: Fri, 05 Apr 2019 21:41:30 +0200
categories: 
- entertainment 
- royalty 
externe_link: "https://www.telegraaf.nl/entertainment/3403150/koningin-elizabeth-dol-op-franse-keuken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d881e6f6-57da-11e9-8ae3-02d2fb1aa1d7.jpg"
---

<p class="intro">Het lijkt erop dat Koningin Elizabeth graag een Franse maaltijd geniet. Buckingham Palace is namelijk op zoek naar een nieuwe souschef die getraind moet zijn in de ’klassieke Franse keuken’, zo is te lezen in de vacature.</p> <p>Eerder onthulde een voormalige chef al dat het Britse koninklijk paar het liefst Britse en Franse maaltijden nuttigt. „We kookten veel traditionele Franse gerechten zoals heilbot op een bedje van spinazie met bechamelsaus”, zei Darren McGrady, die elf jaar kookte op Buckingham Palace, eerder in Hello!.</p><p>Toch is Elizabeth volgens Darren geen foodie. „Ze at meer om te leven dan dat ze leefde om te eten. Prins Philip is de foodie. Hij wilde altijd graag nieuwe gerechten proberen en werd enthousiast van nieuwe ingrediënten terwijl de koningin eerst naar het hele recept wilde kijken voordat ze zei: ja, laten we dit proberen. Maar meestal at ze week in en week uit dezelfde maaltijden.”</p><p>Wekelijks ontving Elizabeth een boek met recepten zodat ze zelf kon kiezen wat ze wilde eten. „De chef koos menu’s uit en ze zette een streep door de gerechten die ze niet wilde. Soms zette ze een streep door alles en schreef ze iets anders op, als ze bijvoorbeeld ging eten met prins Andrew wiens favoriete gerecht crème brûlée met Sandringham-sinaasappels was. Net als bij elke moeder of grootmoeder als een zoon of kleinzoon thuis komt eten.”</p><p>Op de hoogte blijven van al het nieuws over de sterren en royals? Schrijf je hier in voor onze nieuwsbrief.</p>
