---
layout: post
title: "'Maker Fortnite maakt miljarden winst'"
date: Thu, 27 Dec 2018 21:02:09 +0100
category: tech
externe_link: "https://www.telegraaf.nl/financieel/2963528/maker-fortnite-maakt-miljarden-winst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4b3b027a-0a12-11e9-b5f2-adc70c17c041.jpg"
---

<p class="intro">Het populaire computerspel Fortnite legt ontwikkelaar Epic Games naar verluidt bepaald geen windeieren. Volgens bronnen van de doorgaans goedge√Ønformeerde nieuwswebsite TechCrunch heeft Epic Games dit jaar al zo'n 3 miljard dollar aan winst gemaakt. Dat zou vooral te danken zijn aan de goede verkopen rond het schietspel.</p> <p>Fortnite is in principe gratis te spelen, maar gamers kunnen er allerlei extra's voor aanschaffen. Ook bestaan er uitgaven van het spel waarvoor wel moet worden betaald. Zo is er met de verkopen toch veel geld gemoeid.</p><p>Epic Games heeft zelf nooit omzetcijfers naar buiten gebracht met betrekking tot Fortnite, dat onder meer verkrijgbaar is voor de Playstation 4 en Xbox One. Tegenover TechCrunch weigerde het bedrijf dan ook commentaar te geven. De onderneming is sinds 2012 voor 40 procent in handen van de Chinese internetgigant Tencent, maker van socialemedia-app WeChat. Het uit 1991 stammende Epic Games ontwikkelde eerder spellen als Unreal en Gears of War.</p>
