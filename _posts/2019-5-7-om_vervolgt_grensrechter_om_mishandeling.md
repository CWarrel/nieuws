---
layout: post
title: "OM vervolgt grensrechter om mishandeling"
date: Tue, 07 May 2019 12:58:08 +0200
categories: 
- entertainment 
- opinie 
externe_link: "https://www.telegraaf.nl/nieuws/3547556/om-vervolgt-grensrechter-om-mishandeling"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d174d910-70bf-11e9-9abf-0255c322e81b.jpg"
---

<p class="intro">Een grensrechter die eind maart op een voetbalveld in Hoofddorp een doelman van de tegenpartij bewusteloos sloeg, wordt vervolgd voor mishandeling. Het Openbaar Ministerie (OM) heeft besloten hem voor de rechter te brengen, liet een woordvoerder dinsdag weten. Beelden van het incident leidden tot ophef.</p> <p>De grensrechter van de Haarlemse voetbalclub Geel-Wit rende tijdens een vechtpartij tussen beide ploegen het veld op en gaf de keeper van UNO uit Hoofddorp een vuistslag. Die liep daardoor een hersenschudding op.</p><p>Volgens het OM is een bemiddelingstraject opgezet tussen de verdachte en het slachtoffer. Over de inhoud daarvan kan het OM niets zeggen. De vervolging gaat gewoon door, maar het resultaat van de mediation kan mogelijk van invloed zijn op de strafeis die het OM zal neerleggen tijdens de rechtszaak.</p><p>De verdachte moet op 27 augustus bij de politierechter voorkomen. De grensrechter werd vlak na het incident geroyeerd door zijn club.</p>
