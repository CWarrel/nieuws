---
layout: post
title: "Vader die baby van flat gooide vervolgd voor poging tot doodslag"
date: Mon, 15 Apr 2019 20:21:06 +0200
category: nieuws
externe_link: "https://nos.nl/l/2280636"
feature_image: "https://nos.nl/data/image/2019/01/05/523068/1008x567.jpg"
---

<p>De man die begin dit jaar zijn 1-jarige zoontje van de eerste verdieping van een flat in Dordrecht zou hebben gegooid, wordt vervolgd voor poging tot doodslag.</p>
<p>Het incident gebeurde op 5 januari in een flat aan de Fresiastraat. Tijdens een ruzie zou hij zijn zoontje eerst door elkaar hebben geschud en hebben geknepen, daarna zou hij hem naar beneden hebben gegooid. Het kindje werd in kritieke toestand naar het ziekenhuis gebracht. Hij overleefde de mishandeling en val.</p>
<p>Naast wat er begin dit jaar gebeurde, denkt het Openbaar Ministerie dat de man het kindje eerder ook al mishandeld heeft. Ook zou hij zijn vrouw jarenlang mishandeld hebben. Hij zou haar onder meer in haar buik hebben geschopt toen zij zwanger was.</p>
<p>Morgen moet de 41-jarige man voor de rechtbank in Dordrecht verschijnen. Dan wordt bekeken hoe het staat met het onderzoek. De inhoudelijke behandeling van de zaak volgt later, meldt RTV Rijnmond.</p>
