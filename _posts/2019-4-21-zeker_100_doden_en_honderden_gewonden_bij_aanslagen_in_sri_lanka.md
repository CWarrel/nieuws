---
layout: post
title: "Zeker 100 doden en honderden gewonden bij aanslagen in Sri Lanka"
date: Sun, 21 Apr 2019 06:50:39 +0200
category: nieuws
externe_link: "https://nos.nl/l/2281378"
feature_image: "https://nos.nl/data/image/2019/04/21/545042/1008x567.jpg"
---

<p>Bij aanslagen op zeker drie kerken en drie hotels in Sri Lanka zijn zeker 100 doden en zo'n 300 gewonden gevallen. Sri Lankaanse media melden dat er meer dan 160 doden zijn.</p>
<p>Onder de slachtoffers zijn ook buitenlandse toeristen. Over de nationaliteit van de slachtoffers is nog niets bekend.</p>
<h2>Paasfeest</h2>
<p>In de hoofdstad Colombo zijn een kerk en drie vijfsterrenhotels getroffen: het Kingsbury-hotel, het Shangri-La Hotel en het Cinnamon Grand. Ook een kerk in Katuwapitiya, ten noorden van Colombo, en in Batticaloa aan de oostkust zijn getroffen.</p>
<p>In de kerken vierden gelovigen op het moment van de aanslagen het paasfeest. De aanslagen zouden zijn gepleegd door zelfmoordterroristen.</p>
<p>Over de achtergrond van de aanslagen is nog niets bekend. De daders lijken zich te hebben gericht op katholieken, rijken en toeristen.</p>
<p>De aantallen slachtoffers variÃ«ren nog. Alleen al in de kerk in Katuwapitiya zouden vijftig doden zijn gevallen.</p>
