---
layout: post
title: "Fugro voert omzet verder op"
date: Fri, 26 Apr 2019 07:28:37 +0200
categories: 
- financieel 
- koersen 
externe_link: "https://www.telegraaf.nl/financieel/3498501/fugro-voert-omzet-verder-op"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/252ba98e-67e8-11e9-a27a-02d1dbdc35d1.jpg"
---

<p class="intro">Bodemonderzoeker Fugro heeft in het eerste kwartaal zijn vergelijkbare omzet met meer dan 9 procent opgevoerd op jaarbasis, tot 395 miljoen euro. Daarbij werd vooral geprofiteerd van de offshore wind en olie- en gasmarkt.</p> <p>Fugro spreekt zelf wel van een traditioneel zwak kwartaal voor de onderneming. Volgens het bedrijf kwam de winst voor belasting (ebit) lager uit dan verwacht, waarbij Fugro met name wijst naar Seabed Geosolutions en onderhoudswerkzaamheden aan schepen na een druk vierde kwartaal.</p><p>De orderportefeuille voor de komende 12 maanden staat op meer dan 1 miljard euro, een toename op vergelijkbare basis met 2 procent. Fugro handhaaft zijn prognoses voor 2019, met een verwachting voor onder meer verdere omzetgroei.</p><p>Topman Mark Heine zei positief te zijn over de rest van het jaar, door aanhoudende groei bij offshore wind en olie en gas, met aantrekkende prijzen. Wel bevindt de markt zich volgens hem nog in een 'recovery mode'. Heine verklaarde verder dat Fugro nog steeds kijkt naar alle strategische opties voor het samenwerkingsverband Seabed Geosolutions dat het bedrijf heeft met de Franse branchegenoot CGG.</p>
