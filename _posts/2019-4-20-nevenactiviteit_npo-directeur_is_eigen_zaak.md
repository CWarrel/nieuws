---
layout: post
title: "Nevenactiviteit NPO-directeur is eigen zaak"
date: Sat, 20 Apr 2019 14:53:04 +0200
category: binnenland
externe_link: "https://www.telegraaf.nl/nieuws/3474309/nevenactiviteit-npo-directeur-is-eigen-zaak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/45652ac0-636c-11e9-847b-0218eaf05005.jpg"
---

<p class="intro">De Nederlandse Publieke Omroep (NPO) vindt dat de nevenactiviteiten van tv-directeur Frans Klein zijn eigen verantwoordelijkheid zijn, vooropgesteld dat hij zich aan de wet houdt.</p> <p>Dat laat een woordvoerder weten naar aanleiding van berichtgeving in NRC.</p><p>Volgens de krant kocht Klein in 2011 bij een omstreden trustkantoor een brievenbusfirma in Engeland en een trust in een belastingparadijs. Hij deed dat om zijn broer te helpen. Die kampte met schulden van twee Thaise restaurants en liet de fiscus met oninbare vorderingen achter, aldus de NRC.</p><p>In een reactie aan de krant zegt Klein dat hij nooit heeft geweten van de slechte reputatie van het trustkantoor en dat hij nooit de wet heeft overtreden. „Zelf ben ik er geen cent wijzer van geworden”, zegt hij.</p><p>De NPO laat weten dat de activiteiten van Klein bekend waren bij de raad van bestuur toen hij in 2014 directeur video werd. Het feit dat hij mede-eigenaar was van twee Thaise restaurants werd niet in strijd geacht met zijn werk voor de publieke omroep.</p>
