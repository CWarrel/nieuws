---
layout: post
title: "Limburg - Ook in 2019 fietscontroles in het Heuvelland"
date: Fri, 05 Apr 2019 09:00:00 GMT
category: limburg
externe_link: "https://www.politie.nl/nieuws/2019/april/5/ook-in-2019-fietscontroles-in-het-heuvelland.html"
---

Na 4 succesvolle edities van de campagne Ik Fiets Vriendelijk - On Tour, gaan ook dit jaar politiemotards van Nederland en België samen met twee motorverenigingen in het Heuvelland en de Voerstreek fietsers controleren op hun gedrag. Dit zal gebeuren op zondag 14 april en zondag 19 mei. Er zal nadrukkelijk gecontroleerd worden op fietsen door rood licht en hinderen van ander verkeer. Als het nodig is worden er ook bekeuringen uitgeschreven bij overtredingen die worden geconstateerd. Wielrenners die zich goed gedragen ontvangen twee groene ventieldopjes, het symbool van de vriendelijke fietser. Hiermee wil de campagne de nadruk leggen op de invloed van zowel gewenst áls ongewenst gedrag van fietsers op hun medeweggebruikers.
