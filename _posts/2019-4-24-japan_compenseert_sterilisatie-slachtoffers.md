---
layout: post
title: "Japan compenseert sterilisatie-slachtoffers"
date: Wed, 24 Apr 2019 08:48:38 +0200
category: buitenland
externe_link: "https://www.telegraaf.nl/nieuws/3486956/japan-compenseert-sterilisatie-slachtoffers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/472239c8-6666-11e9-966f-0217670beecd.jpg"
---

<p class="intro">Japan gaat mensen compenseren die in de vorige eeuw gedwongen zijn gesteriliseerd. Dat gebeurde op grond van omstreden wetgeving die van 1948 tot 1996 van kracht was.</p> <p>Uit officiële cijfers blijkt dat zeker 16.500 mensen zijn gesteriliseerd zonder daar toestemming voor te hebben gegeven. Zij waren ongeschikt bevonden om zich voort te planten, bijvoorbeeld omdat ze een verstandelijke beperking hadden. De laatste ingreep vond plaats in 1993.</p><p>Het Japanse Hogerhuis heeft woensdag groen licht gegeven voor een compensatieregeling. Alle slachtoffers kunnen nu aanspraak maken op een schadevergoeding van 3,2 miljoen yen (ruim 25.000 euro). Ook zijn meerdere gedupeerden naar de rechter gestapt om compensatie te eisen.</p><p>De Japanse premier Shinzo Abe heeft slachtoffers excuses aangeboden. „Veel mensen zijn onderworpen aan operaties die tot gevolg hadden dat ze geen kinderen meer konden krijgen, omdat ze een handicap of een andere chronische aandoening hadden”, stelde hij. „Daar hebben ze erg onder geleden.”</p>
