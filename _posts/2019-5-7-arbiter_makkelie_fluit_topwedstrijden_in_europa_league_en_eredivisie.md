---
layout: post
title: "Arbiter Makkelie fluit topwedstrijden in Europa League en eredivisie"
date: Tue, 07 May 2019 13:46:45 +0200
category: sport
externe_link: "https://nos.nl/l/2283582"
feature_image: "https://nos.nl/data/image/2019/05/07/548356/1008x567.jpg"
---

<p>Arbiter Danny Makkelie mag donderdag de return in de halve finales van de Europa League tussen Valencia en Arsenal fluiten. Dat heeft de UEFA dinsdag bekendgemaakt. Het is voor de 36-jarige Nederlander een primeur in dit stadium van een Europees bekertoernooi.</p>
<p>Makkelie floot al wel twee keer een kwartfinalewedstrijd in de Champions League. Ook was hij videoscheidsrechter tijdens de WK-finale van 2018 tussen Frankrijk en Kroatië.</p>
<p>In de eredivisie speelt Makkelie bovendien een rol bij de ontknoping in de titelstrijd. Hij fluit zondag het duel tussen AZ en PSV en drie dagen De Graafschap-Ajax.</p>
<p>Pol van Boekel is zondag de scheidsrechter bij Ajax-FC Utrecht en Bas Nijhuis is aangesteld voor PSV-Heracles Almelo.</p>
<h2>Onwillige bilspier</h2>
<p>Björn Kuipers kan in de laatste twee speelronden van de eredivisie vanwege een onwillige bilspier niet als arbiter worden ingezet. De topscheidsrechter kan wel als VAR plaatsnemen achter het tv-scherm.</p>
