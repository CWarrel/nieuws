---
layout: post
title: "Dumoulin krijgt zijn zin met Oomen als vervanger van Kelderman tijdens Giro"
date: Tue, 16 Apr 2019 14:52:36 +0200
category: sport
externe_link: "https://nos.nl/l/2280735"
feature_image: "https://nos.nl/data/image/2019/04/12/543147/1008x567.jpg"
---

<p>Sam Oomen vervangt Wilco Kelderman tijdens de komende Giro d'Italia. De Brabander moet Tom Dumoulin gaan helpen in zijn jacht op een tweede eindzege.</p>
<p>Dumoulin kent veel tegenslag in zijn voorbereiding op de Ronde van ItaliÃ«, want naast meesterknecht Kelderman (gebroken sleutelbeen) kan ook Martijn Tusveld (gebroken kaak) hem niet bijstaan. Ook door de naam van Nicholas Roche, die weliswaar was aangewezen voor de Tour, maar mogelijk een vervanger had kunnen zijn, kon vorige week een streep na een val in de Ronde van het Baskenland. </p>
<h2>Tour de France</h2>
<p>De keuze voor Oomen is niet onverwacht. De 23-jarige renner zou zich eigenlijk richten op de Tour de France, maar op voorspraak van Dumoulin wordt de klimmer nu al eerder ingezet. Team Sunweb stuurt Oomen meteen op hoogtestage, waardoor hij de Ardennenklassiekers dit jaar overslaat.</p>
<p>De Giro begint op 11 mei in Bologna met een tijdrit.</p>
