---
layout: post
title: "Doden en vermisten na instorten gebouwen Rio"
date: Sun, 14 Apr 2019 07:03:29 +0200
category: buitenland
externe_link: "https://www.telegraaf.nl/nieuws/3441689/doden-en-vermisten-na-instorten-gebouwen-rio"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/acfa7612-5e72-11e9-96f7-02d2fb1aa1d7.jpg"
---

<p class="intro">Reddingswerkers in Rio de Janeiro hebben negen lichamen geborgen uit de puinhopen van twee gebouwen die vrijdag zijn ingestort. Er zijn nog zeker vijftien vermisten. Tien mensen zijn levend onder het puin vandaan gehaald.</p> <p>De ramp met de vier etages tellende gebouwen gebeurde ten gevolge van noodweer in het district Muzema, een gebied dat zwaar getroffen is door zware regenval en plotselinge overstromingen. De meeste gebouwen in deze regio zijn illegaal gebouwd.</p><p>De Braziliaanse brandweer blijft zoeken naar overlevenden, omdat volgens een woordvoerder in de puinhopen ’mogelijk luchtzakken zijn gevormd, waardoor mensen kunnen ademen’. Bewoners van omliggende gebouwen zijn direct geëvacueerd.</p><p>Het noodweer dat delen van Rio al dagen teistert, heeft afgelopen week al tien levens geëist.</p>
