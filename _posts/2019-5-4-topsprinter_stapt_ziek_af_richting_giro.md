---
layout: post
title: "Topsprinter stapt ziek af richting Giro"
date: Sat, 04 May 2019 13:59:23 +0200
categories: 
- sport 
- wielrennen 
externe_link: "https://www.telegraaf.nl/sport/3537113/topsprinter-stapt-ziek-af-richting-giro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/25d1353e-6e64-11e9-b689-0217670beecd.jpg"
---

<p class="intro">De Italiaanse wielrenner Elia Viviani is zaterdag niet meer van start gegaan in de vierde etappe van de Ronde van Romandië.</p> <p>Zijn ploeg Deceuninck - Quick-Step meldde dat de sprinter al enkele dagen last van een griepje heeft. Viviani wil rust nemen met het oog op de Giro d’Italia die volgende week zaterdag in Bologna begint.</p><p>„Ik heb al enkele dagen last, maar ben toch blijven fietsen omdat deze ronde een belangrijke stap was richting mijn grote doel, de Giro”, meldde Viviani via Twitter. „Ik ben blij met mijn vormpeil en heb alleen nog een paar rustdagen nodig voor de Giro.” De Ronde van Romandië heeft overigens last van het slechte weer. Door de kou en mogelijk natte sneeuw op hoogte werd de lastige vierde rit ingekort.</p>
