---
layout: post
title: "Kamervoorzitter pikt grapje over vrouwen niet: 'Dit neemt u terug'"
date: Tue, 09 Apr 2019 18:38:58 +0200
category: algemeen
externe_link: "https://nos.nl/l/2279725"
feature_image: "https://nos.nl/data/image/2019/04/09/542521/1008x567.jpg"
---

<p>"Nee, meneer Van Dam. Daar gaat u niet mee weg!" Kamervoorzitter Arib was vanmiddag in de plenaire zaal onverbiddelijk. Het CDA-Kamerlid Van Dam moest zijn grappig bedoelde opmerking over kibbelende vrouwen terugnemen:</p>
<p>Aanleiding voor de opmerking van Van Dam was een nogal pittige discussie tussen GroenLinks-Kamerlid Buitenweg en Arib. Tegen de regels in probeerde Buitenweg van het kabinet een brief Ã©n een debat aan te vragen en daar gaf voorzitter Arib geen toestemming voor.</p>
<p>"Ik heb lang geleden afgeleerd dat als twee vrouwen van mening verschillen, dat ik daar als man mij daar helemaal in moet mengen", zei Van Dam bij de interruptiemicrofoon.</p>
<h2>'Neem het terug!'</h2>
<p>"Wat is dat nu voor opmerking?", vroeg Arib zich af. "Hoezo twee vrouwen?" Een excuus moest er komen, tot groot vermaak van de rest van de Tweede Kamer. "Neem het terug, neem het terug."</p>
<p>Deemoedig deed Van Dam wat hem gevraagd werd en de Tweede Kamer kon verdergaan met het werk.</p>
