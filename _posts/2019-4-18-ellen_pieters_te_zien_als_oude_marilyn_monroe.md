---
layout: post
title: "Ellen Pieters te zien als oude Marilyn Monroe"
date: Thu, 18 Apr 2019 18:29:33 +0200
category: entertainment
externe_link: "https://www.telegraaf.nl/entertainment/3467352/ellen-pieters-te-zien-als-oude-marilyn-monroe"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3a448ecc-61f7-11e9-a4e2-02d1dbdc35d1.jpg"
---

<p class="intro">Ellen Pieters is in 2020 naast Brigitte Heitzer en Soy Kroon te zien in de nieuwe musical Goodbye, Norma Jeane - De laatste nacht van Marilyn Monroe. Dat heeft producent De Theater BV donderdag bekendgemaakt. De voorstelling vertelt over het leven van de wereldberoemde filmster.</p> <p>Pieters vertolkt de rol van de oude Marilyn Monroe. Zij was eerder te zien in hitmusicals als Op Hoop van Zegen en In de ban van Broadway. Momenteel speelt zij een van de hoofdrollen in de nieuwe theaterversie van ‘t Schaep met de Vijf Pooten.</p><p>Goodbye, Norma Jeane vertelt over een journalist die in 1984 ergens in Europa aanbelt. Een vrouw van 58 opent de deur en stelt zich voor als Jane Edwards, maar de jongeman weet wel beter: de vrouw die voor hem staat is Norma Jeane Baker. Zij werd ooit wereldberoemd als filmster Marilyn Monroe en de wereld weet niet beter dan dat zij 22 jaar eerder, op 5 augustus 1962, is overleden. Verbijsterd laat de vrouw de jongeman binnen. Ze is bang dat haar geheim bekend zal worden en doet er alles aan om hem te overtuigen het verhaal niet te publiceren.</p><p>Première</p><p>De rol van de jonge Marilyn Monroe wordt gespeeld door Brigitte Heitzer. Soy Kroon (GTST, Mamma Mia!) speelt de journalist.</p><p>Goodbye, Norma Jeane - De laatste nacht van Marilyn Monroe zal op maandag 10 februari 2020 in première gaan in de Goudse Schouwburg in Gouda. Hierna is de voorstelling tot en met eind april te zien in heel Nederland. Eerder was de voorstelling met veel succes te zien in Antwerpen.</p>
