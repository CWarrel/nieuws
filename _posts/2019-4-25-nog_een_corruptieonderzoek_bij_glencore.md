---
layout: post
title: "Nog een corruptieonderzoek bij Glencore"
date: Thu, 25 Apr 2019 21:08:19 +0200
categories: 
- financieel 
- koersen 
externe_link: "https://www.telegraaf.nl/financieel/3497666/nog-een-corruptieonderzoek-bij-glencore"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9bcd309a-678d-11e9-8459-02d1dbdc35d1.jpg"
---

<p class="intro">Ook de Amerikaanse toezichthouder voor grondstoffenhandel CFTC gaat zich buigen over mogelijke corruptie bij Glencore. De grootste grondstoffenhandelaar ter wereld weet zich al langer ook in de schijnwerpers van het openbaar ministerie in de Verenigde Staten.</p> <p>Het in Londen genoteerde Glencore maakte donderdag nabeurs bekend door de CFTC op de hoogte te zijn gesteld over het onderzoek. Volgens het bedrijf is betreft het onderzoek hetzelfde onderwerp als het Amerikaanse justitieonderzoek. Toen dat onderzoek in juli vorig jaar aan het licht kwam kreeg Glencore een flinke tik op de beurs.</p><p>De openbare aanklagers in de VS kijken naar handel in Nigeria, de Democratische Republiek Congo en Venezuela sinds 2007. Er zijn mogelijk overtredingen geweest van de Amerikaanse regels tegen corruptie en witwassen. In Congo heeft Glencore grote mijnen voor koper en kobalt en er zijn verdenkingen dat er omkooppraktijken zijn geweest.</p>
