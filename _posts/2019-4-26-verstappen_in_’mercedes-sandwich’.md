---
layout: post
title: "Verstappen in ’Mercedes-sandwich’"
date: Fri, 26 Apr 2019 16:36:10 +0200
categories: 
- sport 
- autosport 
externe_link: "https://www.telegraaf.nl/sport/3502436/verstappen-in-mercedes-sandwich"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/950a9fbe-6831-11e9-84d4-02c309bc01c1.jpg"
---

<p class="intro">Max Verstappen heeft in de tweede vrije training voor de Grand Prix van Azerbeidzjan de vierde tijd genoteerd.</p> <p>De Nederlandse kopman van Red Bull Racing was 0,921 seconde langzamer dan Charles Leclerc, die met 1.42,872 de snelste tijd noteerde. De Ferrari-coureur werd op de hielen gezeten door zijn teamgenoot Sebastian Vettel, die 0,324 toegaf op de Monegask.</p><p>Wereldkampioen Lewis Hamilton zette de derde tijd op de klokken. De Britse Mercedes-coureur was 0,669 langzamer dan Leclerc. Verstappen hield Valtteri Bottas knap achter zich. De Finse ploegmaat van Hamilton werd vijfde: +1,131.</p><p>Ondanks het gat met Leclerc hoeft het verschil tussen de Ferrari’s en Verstappen niet per se heel groot te zijn. De wedstrijdsimulatie van de 21-jarige Limburger zag er prima uit.</p><p>Tekst loopt hieronder door...</p><p>Bekijk hieronder de volledige uitslag van de tweede vrije training:</p><p>Pierre Gasly kende wederom een mindere dag. De Franse teamgenoot van Verstappen, die bezig is aan een moeizame start bij Red Bull belandde twee keer naast de baan, iets wat meerdere coureurs trouwens overkwam. Zijn negende tijd mag echter teleurstellend worden genoemd.</p><p>De tweede training werd twee keer stilgelegd. Na een kwartier crashte Lance Stroll (Racing Point) en in de slotfase lag de training ongeveer tien minuten stil wegens een crash van Daniil Kviat, wiens Toro-Rosso-bolide vlam vatte aan de linker voorzijde.</p><p>De eerste vrije training werd vrijdagochtend al vroeg afgebroken vanwege een incident met een putdeksel. De wagen van George Russell liep schade op toen de Williams-coureur over een losse dekplaat reed.</p><p>Vorig jaar was het chaos bij de GP van Bakoe. Dit jaar opnieuw? In De Opwarmronde blikken verslaggever Erik van Haren en autocoureur Renger van der Zande vooruit.</p>
