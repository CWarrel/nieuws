---
layout: post
title: "’Amerikaanse importarieven vrijdag omhoog’"
date: Mon, 06 May 2019 23:39:28 +0200
categories: 
- financieel 
- koersen 
externe_link: "https://www.telegraaf.nl/financieel/3545316/amerikaanse-importarieven-vrijdag-omhoog"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a057a2a2-7049-11e9-a207-0255c322e81b.jpg"
---

<p class="intro">Een adviesorgaan dat de Amerikaanse president Trump bijstaat in zijn onderhandeling met China over een nieuw handelsakkoord, raadt hem aan om aanstaande vrijdag al de tarieven op bepaalde Chinese importgoederen fors te verhogen, als er dan nog geen deal is bereikt.</p> <p>Dat melden Amerikaanse media. Volgens minister van Financiën Mnuchin komen die adviezen nadat China afgelopen weekend is teruggekomen op bepaalde toezeggingen die het land eerder in het proces had gedaan.</p><p>Afgelopen vrijdag toonde Trump zich nog optimistisch over de voortgang van de gesprekken en de kansen op een spoedig akkoord. Zondag twitterde de president echter dat het niet snel genoeg ging, en hij daarom importtarieven zou verhogen.</p><p>Die boodschap stuurde de aandelenkoersen en olieprijzen op de beurzen maandag aanvankelijk met procenten te gelijk naar beneden, om later weer te herstellen toen in de markt werd getwijfeld of Trump dit echt wel zou doen.</p><p>De komst van een Chinese delegatie later deze week om verder te praten, gaat vooralsnog gewoon door en verwacht wordt dat de vice-premier Liu daar bij zal zijn.</p>
