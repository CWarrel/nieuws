---
layout: post
title: "Commissaris uitgesloten bij PAI-bod Wessanen"
date: Thu, 11 Apr 2019 08:51:32 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/da1f0390-5c26-11e9-a27a-02d1dbdc35d1.jpg"
---

<p class="intro">Commissaris Rudy Kluiber van voedingsmiddelenbedrijf Wessanen was tijdens het overnameproces door investeerder PAI uitgesloten van beraadslagingen en besluiten ten opzichte van het bod. Dat meldt Wessanen in een reactie op kritiek op de onafhankelijke rol van de Amerikaan, door onder meer beleggersvereniging VEB.</p> <p>Kluiber werd eerder door Charlie Jobson voorgedragen in de toezichthoudende raad van Wessanen. De grootaandeelhouder schaarde zich al achter het bod van PAI en daarmee zou Kluiber zijn rol als commissaris in het overnameproces niet meer onafhankelijk kunnen uitvoeren.</p><p>Verder benadrukt Wessanen dat de bal aan het rollen kwam door het openbare bod van PAI. Na dit bod op 14 maart zijn er bij Wessanen geen nieuwe biedingen binnengekomen, terwijl daar wel ruimte voor was. Wessanen stemde woensdag in met het overnamebod van een consortium onder leiding van de Franse investeerder.</p>
