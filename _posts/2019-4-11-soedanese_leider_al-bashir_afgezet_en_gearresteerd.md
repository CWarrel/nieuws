---
layout: post
title: "Soedanese leider al-Bashir afgezet en gearresteerd"
date: Thu, 11 Apr 2019 14:08:00 +0200
category: buitenland
externe_link: "https://www.telegraaf.nl/nieuws/3428366/soedanese-leider-al-bashir-afgezet-en-gearresteerd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/92136eca-5c52-11e9-84d4-02c309bc01c1.jpg"
---

<p class="intro">De Soedanese autoritaire leider Omar Hassan al-Bashir is na bijna 30 jaar afgezet door het leger. De minister van Defensie van het Afrikaanse land maakte in een toespraak bekend dat al-Bashir is afgezet en gearresteerd en dat ,,zijn regime wordt uitgeschakeld''.</p> <p>Het land heeft voor zeker 24 uur de grenzen gesloten en de noodtoestand is voor drie maanden afgekondigd. De militairen willen twee jaar aan de macht blijven in de aanloop naar verkiezingen. Met de verwijzing naar 'het regime' wekt de defensieminister de indruk dat de nieuwe machthebbers de door islamistische stromingen gesteunde elite rond al-Bashir willen 'onttronen'.</p><p>De val van de dictatoriaal regerende al-Bashir komt na massale protesten die in december losbarstten na prijsverhogingen van onder meer brood. Het leger heeft na vier maanden al-Bashir laten vallen. Het zou in beraad zijn over de vorming van een voorlopige regering en het voorzitterschap van de Hoge Raad van de Strijdkrachten.</p><p>Interim</p><p>Mogelijk wordt vicepresident Awad Ibn Auf als interim-president naar voren worden geschoven. Andere bronnen meldden dat legerleider generaal Kamal Abdel-Marouf voorlopig zelf de touwtjes in handen neemt. Het leger heeft een belangrijke mededeling aangekondigd.</p><p>De luchthaven van Khartoem is volgens plaatselijke media gesloten en militairen hebben strategische posities ingenomen. Naar verluidt heeft een deel van de strijdkrachten nog een vergeefse poging gedaan de val van al-Bashir te voorkomen. Naar schatting honderd leden van de partij (NCP) van al-Bashir en andere prominenten uit zijn regime zouden door soldaten zijn opgepakt. Het hoofdkwartier van de islamitische beweging van al-Bashir is door militairen bestormd, zeggen ooggetuigen. Een menigte demonstranten trekt door de straten van de hoofdstad om de machtswisseling te vieren.</p><p>Al-Bashir kwam zelf met een militaire staatsgreep en met hulp van radicale islamisten aan de macht in 1989. Hij torpedeerde toen een vredesakkoord tussen een democratisch gekozen regering en opstandelingen in Zuid-Soedan. In de jaren van al-Bashirs bewind is het land in toenemende mate ge√Øsoleerd door zijn flirten met soennitische extremisten en het aanwakkeren van binnenlandse strijd zoals in het zuiden en de noordwestelijke regio Darfur. Al-Bashir wordt al 10 jaar gezocht wegens gruweldaden gepleegd in Darfur door het Internationale Strafhof (ICC) in Den Haag.</p><p>Het politieke isolement van al-Bashirs regime, wurgende Amerikaanse economische sancties en de afscheiding van het olierijke zuiden (Zuid-Soedan) in 2011 hebben de zwakke economie van Soedan verder verlamd. Het regime heeft recent nog veel geld los gekregen van onder meer Qatar, maar was al bankroet.</p>
