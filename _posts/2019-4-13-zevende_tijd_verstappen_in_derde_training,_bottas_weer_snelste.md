---
layout: post
title: "Zevende tijd Verstappen in derde training, Bottas weer snelste"
date: Sat, 13 Apr 2019 06:30:50 +0200
category: sport
externe_link: "https://nos.nl/l/2280222"
feature_image: "https://nos.nl/data/image/2019/04/13/543236/1008x567.jpg"
---

<p>Max Verstappen heeft zaterdagochtend tijdens de derde training van de GP van China de zevende tijd (1.34.447) neergezet. Valtteri Bottas was in Shanghai opnieuw de snelste (1.32.830). Sebastian Vettel werd tweede (1.33.222) en Charles Leclerc noteerde de derde tijd (1.33.248)</p>
<p>De derde vrije training, de laatste voor de kwalificatie, kwam abrupt ten einde door de crash van Alexander Albon. Hij verloor de controle en kwam in aanraking met de muur. Albon bleef ongedeerd, maar de training werd afgebroken waardoor Verstappen niet meer aan zijn laatste run toekwam.</p>
<p>Gisteren werkte Verstappen een uitstekende eerste trainingsdag af, met de vierde en derde tijd. In de ochtendsessie leverde hij bijna een halve seconde in bij Sebastian Vettel, die met 1.33,911 toen ook al iedereen te snel af was. In de middagsessie bleef de Nederlander veel dichter in de buurt van Bottas en Vettel. Op Bottas, vijfde in de eerste training, gaf hij 0,221 seconde toe.</p>
