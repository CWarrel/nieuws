---
layout: post
title: "Doe APK oudere auto bij meer dan één garage"
date: Fri, 12 Apr 2019 06:48:48 +0200
category: nieuws
externe_link: "https://www.telegraaf.nl/nieuws/3434286/doe-apk-oudere-auto-bij-meer-dan-een-garage"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7330f050-5d0a-11e9-a27a-02d1dbdc35d1.jpg"
---

<p class="intro">Wie met een oudere auto naar de Algemene Periodieke Keuring moet, doet er vaak goed aan de wagen bij meer dan één garage te laten keuren. Het liefst ook bij een keuringsstation dat niet repareert maar uitsluitend keurt en geen financieel belang heeft bij reparaties. Met dat advies komt de Consumentenbond na onderzoek.</p> <p>De bond liet twaalf auto’s keuren bij elf garages en werd geconfronteerd met veel dure en onnodige reparaties. Zo kwam een auto niet door de keuring, tenzij de remmen (voor 500 euro) zouden worden vervangen. Uit een herkeuring bij een andere garage en een controle van de Rijksdienst voor Wegverkeer (RDW), die APK’s steekproefsgewijs controleert, bleek dat er met de remmen niks mis was.</p><p>„Garages gebruiken trucs om de rekening van een APK kunstmatig te verhogen”, zegt de bond. „Ze rekenen hoge kosten voor reparaties van kleine ’plotselinge’ mankementen.” Autobezitters krijgen van de Consumentenbond de tip altijd om het keuringsrapport en de factuur te vragen.</p><p>Als een garagebedrijf herhaaldelijk ondeugdelijke keuringen uitvoert, kan de RDW de keuringsbevoegdheid intrekken.</p><p>Een RDW-woordvoerster meldt dat de dienst de vinger aan de pols houdt bij de keuringen. In een jaar tijd heeft de RDW 225.000 steekproeven gedaan op APK-keuringen die op personenauto’s waren uitgevoerd. „In 8 procent van de gevallen was er iets niet goed gegaan.” Om nog beter te kunnen toezien op de keuringen, werkt de RDW aan een plan voor het sturen van ’mystery cars’ naar garages.</p><p>Verder zegt de woordvoerster dat de autobezitters er goed aan doen met de garagehouder duidelijke afspraken te maken over uit te voeren reparaties en de bedragen die daarbij horen, voordat ze hun auto laten keuren.</p>
