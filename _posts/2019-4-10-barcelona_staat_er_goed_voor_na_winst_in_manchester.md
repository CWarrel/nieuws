---
layout: post
title: "Barcelona staat er goed voor na winst in Manchester"
date: Wed, 10 Apr 2019 22:54:54 +0200
categories: 
- sport 
- voetbal 
externe_link: "https://nos.nl/l/2279912"
feature_image: "https://nos.nl/data/image/2019/04/10/542789/1008x567.jpg"
---

<p>Barcelona staat er na het uitduel met Manchester United in de kwartfinales van de Champions League goed voor. De kampioen van Spanje wervelde niet, maar was wel beter dan de thuisploeg en won op Old Trafford met 1-0.</p>
<p>Al na twaalf minuten was het raak: Lionel Messi gaf een voorzet op maat op Luis Suárez, die via een arm van Luke Shaw binnenkopte. Doelman David De Gea voorkwam daarna met een knappe reflex dat Coutinho er 2-0 van maakte. Diogo Dalot kreeg vervolgens een grote kans op de gelijkmaker. Hij kopte echter in kansrijke positie mijlenver naast.</p>
<p>United moest komen, voerde de druk na de pauze ook flink op, maar grote kansen bleven uit. Het lukte de Engelsen geen een keer een inzet tussen de palen te krijgen.</p>
<h2>Genadeslag blijft uit</h2>
<p>Door de Manchester aanvalsdrift kreeg Barça ook meer ruimte: Suárez en Jordi Alba waren ook akelig dicht bij de genadeslag, maar de Uruguayaan schoot in het zijnet en de Spanjaard werd gestuit door De Gea.</p>
<p>De uitgangspositie voor de return van volgende week lijkt uitzichtloos voor Manchester, al kan de drievoudig winnaar hoop putten uit de vorige ronde. Paris Saint-Germain won toen met 2-0 in Manchester, waarna United in Parijs met 3-1 zegevierde en doorbekerde.</p>
