---
layout: post
title: "Dipje Unilever houdt AEX in toom"
date: Wed, 17 Apr 2019 10:57:00 +0200
categories: 
- financieel 
- koersen 
externe_link: "https://www.telegraaf.nl/financieel/3456882/dipje-unilever-houdt-aex-in-toom"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/19c2ece6-60f0-11e9-a4e2-02d1dbdc35d1.jpg"
---

<p class="intro">De Amsterdamse beurs hield woensdagochtend de bik opwaarts gericht. Bij de hoofdfondsen sprong Vopak er boven uit na enthousiast ontvangen resultaten. ASML werd eveneens door beleggers omarmd in reactie op de kwartaalprestaties. Unilever zat in de achterhoede. Op de lokale markt kreeg Ajax de handen op elkaar.</p> <p>De AEX-index noteerde rond elf uur 0,2% hoger op 566,53 punten, het hoogste niveau sinds augustus vorig jaar. De Midkap-index ging 0,7% vooruit naar 825,12 punten, een piek sinds begin vorig jaar.</p><p>Elders in Europa was er weinig beweging. De beursgraadmeters in Parijs en Frankfurt bleven dicht bij huis. Londen daalde 0,3%.</p><p>In Azië trokken beleggers zich op aan een sterker dan verwachte groei van de Chinese economie. De Nikkei-index won vanochtend 0,3%.</p><p>In de AEX werd ASML 2,8% meer waard na de publicatie van de resultaten. De omzet over het eerste kwartaal kwam uit boven de verwachtingen van analisten. ASML waren houdt vast aan zijn doelstelling voor dit jaar. Volgens Goldman Sachs heeft het bedrijf uit Veldhoven het voorbije kwartaal sterk gepresteerd, maar zette een kanttekening bij de vooruitzichten over het lopende kwartaal.</p><p>Vopak had de koppositie stevig in handen en koerste maar liefst 4,9% hoger. Het tankopslagbedrijf behaalde afgelopen kwartaal meer winst en omzet. KBC benadrukte vooral de toenemende winstgevendheid bij Vopak. Arcelor Mittal boekte gesteund door de economische opsteker uit China een winst van 3,7% op €21,19, dicht tegen het hoogste niveau van 2019.</p><p>ING noteerde 0,7% lager. Het bankconcern sprak met het bestuur van Commerzbank en de Duitse politiek over hoe zij tegenover een eventueel samengaan staan. Unilever ging 1,2% achteruit in reactie op zwak ontvangen resultaten van het Franse levensmiddelenconcer Danone.</p><p>IMCD belandde onderaan bij de hoofdfondsen met een verlies van 2,1% nadat het Duitse Berenberg zijn koopaanbeveling voor het chemicaliënbedrijf introk. Galapagos moest 1,8% afstaan.</p><p>In de Midkap speelde TomTom de hoofdrol en kreeg er 3,1% bij. Beleggers reageerden positief op de stevige groei bij de divisie die navigatieproducten maakt voor de auto-industrie.</p><p>BESI werd in de slipstream van sectorgenoot ASML door beleggers 2,2% hoger gezet. Flow Traders klom nog eens 1,3% na een dag eerder al flink hoger te zijn gesloten na meevallende resultaten.</p><p>Op de lokale markt spoot het aandeel Ajax 8,5% omhoog naar een recordstand van €18,60 nadat de Amsterdamse voetbalclub gisteravond de halve finale bereikte in de Champions League.</p><p>Meer financieel nieuws via de mail? Schrijf je hier in voor onze nieuwsbrief!</p>
