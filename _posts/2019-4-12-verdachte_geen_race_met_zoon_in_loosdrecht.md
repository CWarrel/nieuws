---
layout: post
title: "Verdachte: geen race met zoon in Loosdrecht"
date: Fri, 12 Apr 2019 08:02:12 +0200
category: binnenland
externe_link: "https://www.telegraaf.nl/nieuws/3434483/verdachte-geen-race-met-zoon-in-loosdrecht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e8f29d2c-5cfe-11e9-ac91-02d2fb1aa1d7.jpg"
---

<p class="intro">Volgens Walter van W. was er op 16 maart 2016 geen sprake van een straatrace tussen hem en zijn zoon Casper in Loosdrecht. Dit zei hij vrijdag in het gerechtshof in Leeuwarden. Van W. klapte die avond met hoge snelheid op de auto van de 19-jarige Fleur Balkestein. Zij overleed aan haar verwondingen.</p> <p>LIVE – Verslaggever Saskia Belleman is bij de rechtszaak aanwezig. Haar tweets lees je onderaan dit artikel (vanaf circa 9.30 uur).</p><p>„De enige reden waarom ik in hoger beroep ben gegaan, is omdat er geen race of wedstrijd is geweest”, zei Van W. aan het begin van de zitting. De rechtbank in Lelystad ging daar in 2017 vanuit en veroordeelde van W. tot vier jaar cel en een rijverbod van vijf jaar. Zoon Casper kreeg een taakstraf van honderd uur en een jaar rijontzegging. Beiden zijn in hoger beroep gegaan, net als het Openbaar Ministerie.</p><p>Van W. erkende dat hij te hard heeft gereden en had gedronken. „Ik aanvaard de volledige verantwoordelijk voor het ongeluk.”</p><p>Fleur kwam in 2016 om het leven toen Walter van W. met zijn Porsche 911 met 111 kilometer per uur op haar auto klapte toen ze uit een uitrit kwam.</p><p>Van W. zou met zijn zoon Casper verwikkeld zijn geweest in een straatrace. Volgens getuigen reden de twee met hun auto’s bumper aan bumper met snelheden tot wel 200 kilometer per uur door de bebouwde kom van hun woonplaats. De vader had bovendien te veel gedronken.</p><p>De rechtbank in Lelystad veroordeelde de vader twee jaar geleden tot vier jaar celstraf en een rijverbod van vijf jaar. Zoon Casper, toen nog co-piloot bij Transavia, kreeg een taakstraf van honderd uur en een jaar rijontzegging. Transavia wilde hem daarop ontslaan, maar de rechter in Arnhem zag in het gedrag van de zoon onvoldoende aanleiding voor ontslag. Later vertrok hij alsnog bij de luchtvaartmaatschappij.</p><p>Zowel het Openbaar Ministerie als de vader en zoon tekenden beroep aan tegen het vonnis. Het OM had vijf en drie jaar gevangenisstraf tegen de Loosdrechters geëist.</p>
