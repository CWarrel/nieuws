---
layout: post
title: "Verdachte: geen race met zoon in Loosdrecht"
date: Fri, 12 Apr 2019 08:02:12 +0200
category: nieuws
externe_link: "https://www.telegraaf.nl/nieuws/3434483/verdachte-geen-race-met-zoon-in-loosdrecht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4d8a2e6c-5d04-11e9-b673-0255c322e81b.jpg"
---

<p class="intro">Volgens Walter van W. was er op 16 maart 2016 geen sprake van een straatrace tussen hem en zijn zoon Casper in Loosdrecht. Dit zei hij vrijdag in het gerechtshof in Leeuwarden. Van W. klapte die avond met hoge snelheid op de auto van de 19-jarige Fleur Balkestein. Zij overleed aan haar verwondingen.</p> <p>LIVE – Verslaggever Saskia Belleman is bij de rechtszaak aanwezig. Haar tweets lees je onderaan dit artikel (vanaf circa 9.30 uur).</p><p>„De enige reden waarom ik in hoger beroep ben gegaan, is omdat er geen race of wedstrijd is geweest”, zei Van W. aan het begin van de zitting. De rechtbank in Lelystad ging daar in 2017 vanuit en veroordeelde van W. tot vier jaar cel en een rijverbod van vijf jaar. Zoon Casper kreeg een taakstraf van honderd uur en een jaar rijontzegging. Beiden zijn in hoger beroep gegaan, net als het Openbaar Ministerie.</p><p>Van W. erkende dat hij te hard heeft gereden en had gedronken bij een avondje uit. „Ik aanvaard de volledige verantwoordelijk voor het ongeluk. Hoe hoog mijn snelheid was, kan ik niet precies zeggen.”</p><p>Van W. reed in een Porsche 911, zijn zoon in een Mini Cooper. Volgens getuigen reden ze bumper aan bumper met snelheden tot wel 200 kilometer per uur door de bebouwde kom. Er werd snel opgetrokken en de twee probeerden elkaar in te halen. „Mijn beleving is totaal anders”, reageerde Van W. Uit onderzoek bleek dat Van W. 167 kilometer per uur heeft gereden. „Ik was geschokt door de uitkomst.”</p><p>Ook zoon Casper zei dat er geen wedstrijd was, waarbij hij aan het bumperkleven was. Hij kan zich niet voorstellen dat hij 200 kilometer per uur heeft gereden. „Ik zie in dat ik te hard heb gereden. Maar ik heb nooit in mijn leven een straatrace gereden met mijn vader of wie dan ook.” Hij is naar eigen zeggen in beroep gegaan omdat de rechtbank hem verantwoordelijk hield voor het alcoholgebruik van zijn vader.</p>
