---
layout: post
title: "Gasly hoopt op ’normaal weekeinde’"
date: Sun, 28 Apr 2019 18:35:42 +0200
categories: 
- sport 
- autosport 
externe_link: "https://www.telegraaf.nl/sport/3507434/gasly-hoopt-op-normaal-weekeinde"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3b16d2ca-69df-11e9-b4ef-0217670beecd.jpg"
---

<p class="intro">Pierre Gasly was in Baku eigenlijk een keer goed op dreef in zijn Red Bull-bolide, maar door een motorprobleem haalde de Fransman de finish niet.</p> <p>De teamgenoot van Max Verstappen keek na afloop met gemengde gevoelens terug op een prima race. „Dit weekeinde verliep een stuk beter dan tot nu toe in het seizoen”, aldus Gasly in gesprek met Ziggo Sport.</p><p>De 23-jarige coreur had de eerste drie races van het seizoen veel problemen om zijn bolide onder controle te houden. Hij moest na zijn overstap van Toro Rosso duidelijk wennen aan zijn nieuwe wagen. „Hier kon eindelijk rijden zoals ik wilde.”</p><p>Toch gebeurde er weer genoeg rond Gasly. Zo ontdekten de baancommissarissen na de kwalificatie dat zijn auto meer brandstof had gebruikt dan toegestaan en besloot het team zijn versnellingsbak te wisselen. Dat leverde hem een dubbele gridstraf op. Daarbovenop kwam nog een penalty vanwege het missen van een wegmoment na de tweede vrije training.</p><p>„We hebben een bewogen weekeinde achter de rug. Er gebeurde een hoop. Hopelijk worden de dingen in Barcelona weer een beetje normaal.”</p>
