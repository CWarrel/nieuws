---
layout: post
title: "’Tbs’er opgepakt om vuurwapenhandel’"
date: Fri, 12 Apr 2019 20:10:34 +0200
category: binnenland
externe_link: "https://www.telegraaf.nl/nieuws/3439082/tbs-er-opgepakt-om-vuurwapenhandel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/adddad4e-5d53-11e9-9157-0255c322e81b.jpg"
---

<p class="intro">Op verdenking van vuurwapenhandel is vrijdag een tbs’er opgepakt op de Forensisch Psychiatrische Afdeling (FPA) in Heiloo. Dat meldt een goed ingevoerde bron van De Telegraaf. De man zit in de Heilooër kliniek vanwege meerdere ernstige geweldsmisdrijven.</p> <p>Bij de aanhouding werd een arrestatieteam ingeschakeld, dat uiteindelijk niet in actie hoefde te komen in de Noord-Hollandse gemeente nabij Alkmaar. Bij drie andere aanhoudingen in Amsterdam en Heemstede werd het arrestatieteam kortgeleden wel ingezet, meldde de politie vrijdag.</p><p>Wat de rol van de aangehouden tbs’er is in de zaak rond de wapenhandel, is nog onduidelijk.</p><p>In Amsterdam hield een arrestatieteam twee verdachten aan. Bij een doorzoeking van een garagebox in de hoofdstad zijn 26 vuurwapens en ruim 2000 patronen in beslag genomen.</p><p>De verdachte in Heemstede – die inmiddels is voorgeleid aan de rechter-commissaris, waarop hij langer in bewaring werd gesteld – bleek in het bezit van zeven vuurwapens. Na onderzoek bleek het te gaan om gas/alarmpistolen die waren omgebouwd tot echte vuurwapens.</p><p>Het onderzoek rond de vuurwapenhandel is in volle gang. Meer aanhoudingen worden niet uitgesloten.</p><p>Weet u meer van deze zaak? Mail dan naar: m.van.wely@telegraaf.nl of m.vink@telegraaf.nl</p>
