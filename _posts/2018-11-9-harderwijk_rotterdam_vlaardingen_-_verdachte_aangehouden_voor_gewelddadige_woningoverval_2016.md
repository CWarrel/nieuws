---
layout: post
title: "Harderwijk Rotterdam Vlaardingen - Verdachte aangehouden voor gewelddadige woningoverval 2016"
date: Fri, 09 Nov 2018 08:38:00 GMT
categories: 
- gelderland 
- harderwijk 
externe_link: "https://www.politie.nl/nieuws/2018/november/9/02-verdachte-aangehouden-voor-gewelddadige-woningoverval-2016.html"
---

Op dinsdagmorgen 6 november werd een 37-jarige inwoner van Vlaardingen aangehouden in verband met een gewelddadige woningoverval op een bejaard echtpaar aan de Deventerweg op zaterdagmiddag 17 december 2016. Het paar was die middag even na half 6 net thuis en zat net aan een avondmaaltijd, toen er drie gewapende daders de woning binnenkwamen. De overvallers waren hierbij bijzonder agressief. De man werd diverse keren gericht beschoten en mishandeld en raakte hierbij ernstig gewond. Hij werd diezelfde avond nog aan zijn verwondingen geopereerd in het ziekenhuis.
