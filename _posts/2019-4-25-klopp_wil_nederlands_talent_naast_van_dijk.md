---
layout: post
title: "Klopp wil Nederlands talent naast Van Dijk"
date: Thu, 25 Apr 2019 07:09:11 +0200
category: sport
externe_link: "https://www.telegraaf.nl/sport/3492288/klopp-wil-nederlands-talent-naast-van-dijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4321174c-6718-11e9-8854-0217670beecd.jpg"
---

<p class="intro">Jurgen Klopp was de man die de eigenaren van Liverpool zover kreeg om een vermogen te investeren in Virgil van Dijk. De Duitse coach van de Engelse topclub was ervan overtuigd dat zijn elftal de Engelse én Europese top zou gaan aanvallen als hij een oersterke centrale verdediger zou aantrekken.</p> <p>Klopp wil nu dat alles zoveel mogelijk intact blijft en dat Van Dijk de belangrijkste pijler van zijn bouwwerk blijft op Anfield. Vorig jaar gaf hij al nieuwe contracten aan zijn voorhoedespelers Sadio Mané, Mo Salah en Roberto Firmino. Begin dit jaar volgden zijn vleugelverdedigers Andrew Robertson en Trent Alexander-Arnold met handtekeningen onder langdurige verbintenissen.</p><p>Terwijl de concurrenten Manchester United en Chelsea hun selecties bijna vanaf de grond weer moeten opbouwen, heeft Liverpool de zaken goed voor elkaar. Met de Braziliaan Alisson heeft Klopp zelfs een keeper die tot 2024 vastligt. Van Dijk heeft een contract tot 2023.</p><p>Maar Liverpool kijkt ook naar de toekomst. Ki-Jana Hoever, die op zijn zestiende al zijn debuut maakte dit seizoen tegen Wolverhampton Wanderers en toen indruk maakte, wordt nog steeds klaargestoomd voor het eerste elftal en moet er in de huidige planning over twee seizoenen pas staan.</p><p>Klik op onderstaande link voor het volledige verhaal over Speler van het Jaar Virgil van Dijk:</p>
