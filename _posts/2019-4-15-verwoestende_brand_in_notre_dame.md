---
layout: post
title: "Verwoestende brand in Notre Dame"
date: Mon, 15 Apr 2019 19:11:52 +0200
category: buitenland
externe_link: "https://www.telegraaf.nl/nieuws/3449043/verwoestende-brand-in-notre-dame"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/58fdadf6-5fab-11e9-a27a-02d1dbdc35d1.jpg"
---

<p class="intro">Parijs verkeert in shock. In de beroemde kathedraal Notre Dame woedt maandagavond een verwoestende brand. Op beelden is te zien hoe de vlammen uit het dak van het icoon van de Franse hoofdstad slaan. Grote delen van het dak hebben vlam gevat en de hoogste torenspits van het bouwwerk is ingestort.</p> <p>Mensen staan rijendik langs de Seine de brand te bekijken. De kolkende vuurzee komt boven de gebouwen uit. Mensen staan te huilen, met hun handen voor de mond geslagen.</p><p>Mogelijk heeft de brand te maken met renovatiewerkzaamheden die bezig zijn in de kathedraal. Op veel plekken rond de kathedraal staan bouwsteigers. Volgens Franse media heeft politie al gezegd dat er geen sprake is van brandstichting.</p><p>De brand zou om 18.50 uur zijn begonnen en gaat gepaard met veel rookontwikkeling. Brandweerwagens scheuren door de binnenstad van Parijs richting de brand op het Île de la Cité, een eiland in de Seine. Er is nog niets bekend over eventuele gewonden. Brandweerlieden zouden de kerk in zijn gegaan om kunst te redden.</p><p>De politie roept mensen op het gebied te mijden en plaats te maken voor de hulpdiensten. De omgeving - één van de drukbezochte gebieden van de Franse hoofdstad - wordt ontruimd. De kathedraal wordt jaarlijks bezocht door miljoenen toeristen.</p><p>Verdriet</p><p>De Franse president Emmanuel Macron heeft een voor maandagavond geplande toespraak afgezegd. De president is op weg naar de Notre Dame om de situatie in ogenschouw te nemen. Dat meldt het Élysée. Macron meldde op Twitter dat zijn gedachten bij alle katholieken en bij alle Fransen zijn. ,,Zoals al onze landgenoten ben ik vanavond erg verdrietig om dit deel van ons te zien branden."</p><p>Lees verder onder de foto</p><p>Volgens ooggetuigen wordt de rook steeds dikker. Op sociale media zijn inmiddels duizenden filmpjes en foto’s van de brand verschenen.</p><p>De burgemeester van Parijs, Anne Hidalgo, spreekt op Twitter van een ’verschrikkelijke brand’.</p><p>(later meer)</p>
