---
layout: post
title: "'Kalme start Wall Street voor paasweekend'"
date: Thu, 18 Apr 2019 14:59:38 +0200
categories: 
- financieel 
- koersen 
externe_link: "https://www.telegraaf.nl/financieel/3465770/kalme-start-wall-street-voor-paasweekend"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e72d9db8-61d9-11e9-a27a-02d1dbdc35d1.jpg"
---

<p class="intro">De aandelenbeurzen in New York openen donderdag naar verwachting met kleine uitslagen. Beleggers doen het rustig aan in aanloop naar het extra lange paasweekend. Wall Street is op vrijdag dicht vanwege Goede Vrijdag. Daarnaast wordt nog nagekauwd op cijfers over de Chinese economie en hangt er nog angst boven de markt over meer regulering van bedrijven in de gezondheidszorg.</p> <p>De Amerikaanse aandelenbeurzen bevinden zich dicht bij nieuwe historische hoogtepunten dankzij de vooruitgang van handelsgesprekken tussen de Verenigde Staten en China en de rentepauze ingelast door de Federal Reserve. Beleggers proberen vooral in te schatten of een verdere opmars gerechtvaardigd is.</p><p>Verder krijgen beleggers een hele reeks macro-economische cijfers, onder meer over de detailhandel, voor de kiezen. Op het politieke vlak wordt uitgekeken naar de onthulling van het rapport van speciaal aanklager Robert Mueller over de Russische inmenging in de Amerikaanse verkiezingen. Enkele conclusies hiervan zijn al bekend maar de details worden donderdag gepresenteerd en door beleggers beoordeeld op risico's voor het bewind van president Donald Trump.</p><p>Pinterest</p><p>Aandelen van digitaal prikbord Pinterest worden donderdag voor het eerst op Wall Street verhandeld. Het bedrijf plaatste 75 miljoen aandelen tegen een introductieprijs van 19 dollar. Ook aandelen van Zoom, een bedrijf dat software maakt voor virtuele vergaderingen, worden donderdag voor het eerst verhandeld op de Amerikaanse beurs.</p><p>Tesla staat ook weer in de belangstelling. Het bedrijf en beurswaakhond SEC moeten uiterlijk donderdag een oplossing vinden voor een geschil over het gebruik van Twitter door topman Elon Musk.</p><p>'Bubble Boy'-ziekte</p><p>Medisch bedrijf Mustang Bio maakt zich op voor een enorme sprong op de beurs. Het bedrijf maakte een doorbraak met zijn experimentele behandeling van de zogeheten 'Bubble Boy'-ziekte.</p><p>Olie- en gasconcern ConocoPhilips weet ook de aandacht op zich gericht. De onderneming verkocht een aantal olievelden in de Noordzee aan Chrysaor voor bijna 2,7 miljard dollar.</p><p>Handelsupdates</p><p>Verder kwamen nog een flink aantal andere bedrijven met handelsupdates. Zo gaven tabaksreus Philip Morris, oliedienstverlener Schlumberger, investeringsmaatschappij Blackstone, industrieconcern Honeywell, uitzendreus Manpower, verfproducent PPG, aluminiumproducent Alcoa en creditcardaanbieder American Express een kijkje in de boeken.</p><p>De Dow-Jonesindex eindigde woensdag een fractie lager op 26.449,54 punten. De brede S&amp;P 500 leverde 0,2 procent in tot 2900,45 punten. Techbeurs Nasdaq zakte 0,1 procent tot 7996,08 punten.</p>
