---
layout: post
title: "Verenigde Naties hekelen executie tieners door Iran"
date: Fri, 03 May 2019 11:55:09 +0200
category: buitenland
externe_link: "https://www.telegraaf.nl/nieuws/3532062/verenigde-naties-hekelen-executie-tieners-door-iran"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/980fa13e-6d89-11e9-af84-02d2fb1aa1d7.jpg"
---

<p class="intro">Iran heeft volgens de Verenigde Naties twee tieners ter dood gebracht. De 17-jarige jongens waren schuldig bevonden aan verkrachting en een roofoverval. „Ik ben ontzet”, reageert Hoge Commissaris voor de Mensenrechten Michelle Bachelet.</p> <p>De Iraanse politie arresteerde Mehdi Sohrabifar en Amin Sedaghat op 15-jarige leeftijd. De VN zeggen over informatie te beschikken dat zij aanvankelijk geen advocaat kregen, zijn mishandeld en mogelijk ook zijn gedwongen een bekentenis af te leggen. Ze hadden de beschuldigingen eerst nog ontkend.</p><p>De doodvonnissen zouden eind vorige maand zijn voltrokken in de stad Shiraz. „Kennelijk wisten de slachtoffers noch hun families dat de executies zouden worden uitgevoerd”, meldt het kantoor van Bachelet. Dat wijst erop dat Iran verdragen heeft ondertekend waarin staat dat minderjarigen niet ter dood gebracht mogen worden.</p>
