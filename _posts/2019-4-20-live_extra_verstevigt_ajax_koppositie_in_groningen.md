---
layout: post
title: "Live Extra: Verstevigt Ajax koppositie in Groningen?"
date: Sat, 20 Apr 2019 18:00:00 +0200
category: sport
externe_link: "https://www.telegraaf.nl/sport/3474317/live-extra-verstevigt-ajax-koppositie-in-groningen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d97357aa-636c-11e9-ab5f-0218eaf05005.jpg"
---

<p class="intro">Vijf wedstrijden worden er deze zaterdagavond gespeeld in de Eredivisie, waarin alle clubs hun eigen belangen hebben. Volg alle wedstrijden van minuut tot minuut via onze uitgebreide livewidget.</p> <p>FC Groningen - Ajax</p><p>De belangrijkste vraag is natuurlijk of Ajax de koppositie consolideert. De Amsterdammers staan op basis van doelsaldo bovenaan, dus een zege in Groningen (aftrap 18.30 uur) houdt de formatie van Erik ten Hag ook na deze speelronde aan kop. De thuisclub staat negende en mengt zich bij winst nadrukkelijk in de strijd om een plaats in de play-offs om Europees voetbal.</p><p>FC Emmen - FC Utrecht</p><p>Tegelijkertijd met FC Groningen en Ajax starten iets zuidelijker FC Emmen en FC Utrecht met hun jacht op drie punten. De thuisclub staat drie punten boven de degradatiezone en doet bij een zege goede zaken in de strijd om directe handhaving. FC Utrecht is door de overwinning van Heracles Almelo gisteravond een plaatsje gezakt en heeft minimaal een gelijkspel nodig om de vijfde plaats weer in handen te krijgen.</p><p>Vitesse - PEC Zwolle</p><p>Ook Vitesse wil in eigen huis winnen om een goed zicht op de play-offs om Europees voetbal te houden. De Arnhemmers staan op de vereiste zevende plaats, maar voelen Willem II en FC Groningen in de nek hijgen. Om 19.45 uur trapt de ploeg van Leonid Slutsky af tegen PEC Zwolle, dat zo goed als nergens meer voor speelt. De formatie van Jaap Stam is veilig, maar de achterstand op de Europese play-offplaatsen lijkt te groot.</p><p>Feyenoord - AZ</p><p>De strijd om plaats 3 barst vanaf 20.45 in Rotterdam los. In De Kuip ontvangt Feyenoord eerste achtervolger AZ, dat vier punten minder heeft. Bij een overwinning lijkt de formatie van de afzwaaiende Giovanni van Bronckhorst verzekerd van de derde plaats. De Alkmaarders vechten na twee punten uit de laatste drie duels voor hun laatste kans op plek 3.</p><p>VVV-Venlo - De Graafschap</p><p>VVV lijkt met acht punten voorsprong op de zestiende plaats in veilige haven, maar kijkt nog met een heel klein oog naar beneden. Op die zestiende plaats staat tegenstander De Graafschap, dat bij een zege het gat met hekkensluiter NAC Breda sowieso vergroot tot zeven punten en (als Emmen eerder op de avond van FC Utrecht verliest) wellicht zelfs boven de streep uitkomt. De aftrap in De Koel is om 20.45 uur.</p><p>Volg hier alle duels in de Eredivisie van minuut tot minuut via onze uitgebreide livewidget</p>
