---
layout: post
title: "Hattrick Benzema helpt Real niet veel verder"
date: Sun, 21 Apr 2019 20:20:03 +0200
category: sport
externe_link: "https://www.telegraaf.nl/sport/3477144/hattrick-benzema-helpt-real-niet-veel-verder"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/14e88da0-6462-11e9-bdb3-0218eaf05005.jpg"
---

<p class="intro">In navolging van koploper Barcelona en runner-up Atletico Madrid heeft ook Real Madrid drie punten gepakt tijdens de 33e speelronde in Spanje.</p> <p>De ploeg van trainer Zinedine Zidane won thuis met 3-0 van subtopper Athletic Bilbao. Karim Benzema was de gevierde man in Estadio Santiago Bernab√©u. Hij bracht na de rust een zuivere hattrick op zijn naam.</p><p>Benzema opende in de 47e minuut de score met een kopbal. Een kwartier voor tijd kopte de Franse aanvaller opnieuw raak. In de laatste minuut scoorde hij ook nog met een fraaie boogbal. Benzema nam de laatste acht competitiegoals van zijn ploeg voor zijn rekening en bracht zijn totaal dit seizoen in La Liga op 21.</p><p>De derde plaats lijkt dit seizoen het hoogst haalbare voor de Madrilenen. Atletico, dat met 1-0 won bij Eibar, heeft vier punten meer. De voorsprong van Barcelona, dat Real Sociedad met 2-1 versloeg, op Real Madrid bedraagt dertien punten. Er zijn nog vijf speelronden te gaan in Spanje.</p><p>Bekijk hier de uitslagen, stand en het programma in La Liga</p>
