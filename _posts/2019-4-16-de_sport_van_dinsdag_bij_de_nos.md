---
layout: post
title: "De sport van dinsdag bij de NOS"
date: Tue, 16 Apr 2019 06:19:52 +0200
category: sport
externe_link: "https://nos.nl/l/2280669"
feature_image: "https://nos.nl/data/image/2019/04/16/543978/1008x567.jpg"
---

<p>Vandaag vormt de Champions League de hoofdmoot bij de NOS. In de return van de kwartfinales neemt Ajax het in Turijn op tegen Juventus. De heenwedstrijd in Amsterdam eindigde vorige week in een 1-1 gelijkspel.</p>
<p>De wedstrijd is vanaf 21.00 uur live te volgen op NPO Radio 1. Het commentaar is van Jeroen Elshoff en Frank Wielaard. Het duel is ook te volgen via het liveblog op NOS.nl, de NOS-app of via teletekstpagina 809.</p>
<h2>Vooruit blikken</h2>
<p>In het Lunchjournaal, vanaf 13.00 uur te zien op NPO 1, en het Sportjournaal, om 18.45 uur op NPO 1, NOS.nl en de NOS-app, zal er uitgebreid vooruitgeblikt worden op de wedstrijd. Een korte samenvatting volgt in het late Journaal rond middernacht op NPO 1.</p>
<p>In de andere kwartfinale treffen FC Barcelona en Manchester United elkaar. Het eerste duel eindigde op Old Trafford in een 1-0 overwinning voor de Catalanen.</p>
<h2>Beitske Visser</h2>
<p>Er is niet alleen maar voetbal vandaag. Beitske Visser rijdt vandaag voor de W-Series een testrit in het Duitse Lausitzring. Een reportage hiervan is vanaf 22.40 uur te zien in Nieuwsuur.</p>
