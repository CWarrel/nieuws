---
layout: post
title: "Haase en Koolhof zien eindzege in Monte Carlo door de vingers glippen"
date: Sun, 21 Apr 2019 14:14:36 +0200
category: sport
externe_link: "https://nos.nl/l/2281427"
feature_image: "https://nos.nl/data/image/2019/04/21/545126/1008x567.jpg"
---

<p>Robin Haase en Wesley Koolhof hebben het masterstoernooi in Monte Carlo niet kunnen winnen. In de finale kregen ze de Kroaten Nikola Mektic en Franko Skugor, ondanks genoeg kansen, niet op de knieën (7-6, 6-7, 9-11).</p>
<p>In de eerste set kroop het Nederlandse koppel nog door het oog van de naald, toen bij een 6-5 achterstand drie setpunten werden weggewerkt. Na een sterke tiebreak (7-3) leek het duel in Nederlands voordeel te kantelen.</p>
<p>Haase en Koolhof leken de Kroaten in het tweede bedrijf op een cruciaal moment te breken, maar de 5-3 voorsprong werd verspeeld. Na een verloren tiebreak (7-3) moest een supertiebreak (tot de tien punten) de beslissing brengen.</p>
<h2>Matchpoint</h2>
<p>Ondanks een matchpoint op eigen service zagen de Nederlanders de partij en daarmee ruim 145 duizend euro en vierhonderd extra ATP-punten naar de tegenstanders gaan.</p>
<p>Toch kunnen Haase en Koolhof terugblikken op een succesvolle week. De twee spelen immers pas twee toernooien samen, waarmee afgelopen week het prinsdom iets meer dan 139 duizend euro en zeshonderd ranglijstpunten werden vergaard.</p>
<p>Koolhof, die in maart samen met Stéfanos Tsitsipás in Miami ook al de finale van een masterstoernooi verloor, komt nu de mondiale topdertig van het dubbelspel binnen. Haase staat iets later genoteerd.</p>
