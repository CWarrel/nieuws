---
layout: post
title: "De sport van donderdag bij de NOS"
date: Thu, 11 Apr 2019 06:14:41 +0200
category: sport
externe_link: "https://nos.nl/l/2279929"
feature_image: "https://nos.nl/data/image/2019/04/11/542814/1008x567.jpg"
---

<p>In het Lunchjournaal van 13.10 uur (NPO 1) wordt nog even teruggekeken naar het sterke optreden van Ajax tegen Juventus van gisteravond, maar verder gaat de blik toch vooral vooruit in de sportuitzendingen vandaag.</p>
<p>Zo spelen de Nederlandse handballers hun derde wedstrijd in de EK-kwalificatie. In Almere is Slovenië de tegenstander van Oranje. Na de voorbeschouwing in het Sportjournaal (18.45 uur op NPO 1, NOS.nl en in de NOS-app) volgt in Nieuwsuur (22.40 uur, NPO 2) het wedstrijdverslag.</p>
<h2>Politie en wielrennen</h2>
<p>Nieuwsuur bevat daarnaast een reportage over het werk dat de politie verricht om een wielerkoers - in dit geval de Scheldeprijs van woensdag - in goede banen te leiden. De Nederlandse politie liet onlangs nog weten minder motoragenten beschikbaar te willen stellen voor wielerwedstrijden.</p>
<p>Er wordt vanavond ook weer Europees gevoetbald. Alle ontwikkelingen in de kwartfinales van de Europa League (vanaf 21.00 uur) zijn terug te vinden in een liveblog op NOS.nl en in de NOS-app. Ook Langs de Lijn En Omstreken (20.30 uur, NPO Radio 1) houdt het scoreverloop op de vier velden in de gaten.</p>
<p>Het radioprogramma besteedt verder aandacht aan de geschiedenis van de autosport. Aanleiding is de duizendste Grand Prix in de Formule 1 van komende zondag in China.</p>
<h2>Knetemann</h2>
<p>In het uur tussen 22.00 en 23.00 uur wordt gesproken over de Andere Tijden Sport-aflevering van komende zondag. Die gaat over Gerrie Knetemann, de kleurrijke wielrenner die al vele successen op zijn naam had staan, toen hij in 1983 in de wielerwedstrijd Dwars door België tegen een stilstaande auto knalde en zwaargewond raakte. Voor zijn leven werd gevreesd.</p>
