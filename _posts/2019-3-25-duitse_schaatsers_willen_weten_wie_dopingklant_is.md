---
layout: post
title: "Duitse schaatsers willen weten wie dopingklant is"
date: Mon, 25 Mar 2019 14:23:58 +0100
categories: 
- sport 
- schaatsen 
externe_link: "https://www.telegraaf.nl/sport/3345406/duitse-schaatsers-willen-weten-wie-dopingklant-is"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d7ec60fe-4f01-11e9-9652-0255c322e81b.jpg"
---

<p class="intro">Schaatsers Patrick Beckert en Nico Ihle weren zich tegen de verdenkingen in het Duitse kamp na de onthulling dat een Duitse schaatser klant was van sportarts Mark Schmidt, de spil in een omvangrijke dopingschandaal.</p> <p>Ze willen dat er openheid van zaken komt. ,,Dit is oneerlijk voor alle sporters die schoon hun prestaties leveren. Ze moeten de naam van de verdachte bekendmaken'', aldus Beckert.</p><p>Volgens de Duitse justitie worden zeker 21 sporters, actief in vijf verschillende sporten, verdacht van bloeddoping. Inmiddels hebben acht sporters bekend, onder wie de Oostenrijkse wielrenners Georg Preidler en Stefan Denifl. De naam van de schaatser is niet bekendgemaakt, maar volgens de Duitse zender ARD nam hij vorig jaar deel aan de Olympische Spelen in Pyeongchang. Hij zou voorafgaand aan de Spelen diverse bloedtransfusies hebben ondergaan binnen het netwerk van Schmidt.</p><p>,,Geen zorgen. Ik heb er niets mee te maken, ik had nog nooit van deze arts gehoord'', aldus Beckert, specialist op de lange afstanden. Ook sprinter Ihle schreef op Facebook dat hij Schmidt niet kent en ook niets wist van de dopingpraktijken.</p>
