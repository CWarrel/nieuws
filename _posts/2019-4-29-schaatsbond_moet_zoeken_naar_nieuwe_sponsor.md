---
layout: post
title: "Schaatsbond moet zoeken naar nieuwe sponsor"
date: Mon, 29 Apr 2019 10:51:32 +0200
categories: 
- sport 
- schaatsen 
externe_link: "https://www.telegraaf.nl/sport/3509200/schaatsbond-moet-zoeken-naar-nieuwe-sponsor"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fccaac62-6a5b-11e9-a131-0255c322e81b.jpg"
---

<p class="intro">Schaatsbond KNSB en hoofdsponsor KPN gaan in de zomer van 2020 uit elkaar.</p> <p>Het aflopende contract wordt niet verlengd. De KNSB en het telecombedrijf hebben dan tien jaar samengewerkt. „We gaan er met elkaar nog een prachtig laatste seizoen van maken en geven dan andere bedrijven de kans om een partnerschap met de KNSB aan te gaan”, zegt directeur sponsoring van KPN Mark Versteegen.</p><p>„Het omarmen van de schaatssport, die leeft in Nederland, heeft ons veel commercieel succes gebracht”, aldus KPN. Het telecomconcern gaat zich op het gebied van sportsponsoring richten op de bestaande samenwerking met de voetbalbond KNVB en de eredivisie.</p><p>De KNSB vindt het jammer dat aan de relatie een einde komt. „We kijken terug op een geweldige samenwerking en hebben veel bereikt sinds 2010. Maar waar deuren sluiten gaan andere deuren open”, zegt Herman de Haan, directeur-bestuurder van de KNSB. De schaatsbond heeft al verkennende gesprekken gevoerd met potentiële nieuwe hoofdsponsoren.</p>
