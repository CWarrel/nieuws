---
layout: post
title: "Al 10.000 keer hulp voor dieren van minima"
date: Thu, 25 Apr 2019 22:03:58 +0200
category: binnenland
externe_link: "https://www.telegraaf.nl/nieuws/3497884/al-10-000-keer-hulp-voor-dieren-van-minima"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5c92e20a-6795-11e9-b4ef-0217670beecd.jpg"
---

<p class="intro">Sinds 2016 zijn huisdieren 10.000 keer geholpen met een gratis bezoek aan de dierenarts. Dat gebeurt onder de regeling Amsterdamse Dierenhulp Aan Minima. Daarmee wordt voorkomen dat mensen door gebrek aan geld niet naar de dierenarts gaan of hun dieren niet laten chippen of onvruchtbaar laten maken.</p> <p>Wethouder Laurens Ivens heeft donderdag de 10.000e waardebon uitgedeeld aan een huisdier en zijn baasje, die met deze regeling geholpen worden. Daarbij zei de wethouder door te gaan met de regeling. „Er zijn nog steeds mensen met weinig geld en hun huisdieren moeten daar zo min mogelijk de dupe van worden.”</p><p>De regeling wordt uitgevoerd door de Dierenambulance Amsterdam. Die geeft op aanvraag aan minima met een Stadspas waardebonnen uit, waarmee de dierenbezitters bij vrijwel alle Amsterdamse dierenartsen terechtkunnen. Vanaf dit jaar is de regeling structureel geworden.</p>
