---
layout: post
title: "Stankoverlast en smog door paasvuren"
date: Sun, 21 Apr 2019 08:13:41 +0200
category: nieuws
externe_link: "https://nos.nl/l/2281384"
feature_image: "https://nos.nl/data/image/2019/04/21/545052/1008x567.jpg"
---

<p>In delen van het land is een brandlucht te ruiken. Die wordt veroorzaakt door de paasvuren die in Duitsland en het oosten van het land zijn aangestoken. De oostenwind blaast de rook en roetdeeltjes van die vreugdevuren naar het westen.</p>
<p>Op veel plekken in het oosten en midden van het land is de luchtkwaliteit op het moment onvoldoende, lokaal zelfs slecht.</p>
<p>Het RIVM waarschuwde eerder deze week al dat de paasvuren konden leiden tot smog en een verslechtering van de luchtkwaliteit.</p>
<p>Vooral mensen met longaandoeningen of hart- en vaatziekten kunnen last krijgen van de smog. Hen wordt aangeraden om zich niet overmatig in te spannen.</p>
<p>Het RIVM adviseert mensen die last hebben van gezondheidsklachten door de smog om contact op te nemen met de huisarts of de plaatselijke GGD.</p>
<h2>Verbod</h2>
<p>In Nederland zijn er niet zo veel paasvuren ontstoken als gebruikelijk. Veel gemeenten hebben de vreugdevuren verboden vanwege de aanhoudende droogte.</p>
<p>Vorig jaar kwamen er honderden klachten binnen over stankoverlast door de paasvuren in Duitsland en Nederland.</p>
