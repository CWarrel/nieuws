---
layout: post
title: "Opnieuw EU-top over uitstel van de Brexit"
date: Wed, 10 Apr 2019 07:31:50 +0200
category: buitenland
externe_link: "https://www.telegraaf.nl/nieuws/3421526/opnieuw-eu-top-over-uitstel-van-de-brexit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8fe2eef2-5b65-11e9-a00c-02c309bc01c1.jpg"
---

<p class="intro">De EU-leiders komen woensdagavond in Brussel bijeen om te bepalen of ze de Britse premier Theresa May uitstel geven voor de Brexit. Ze wil de deadline van 12 april opschuiven naar 30 juni. Het is de tweede keer dat ze om uitstel vraagt. De Britten zouden aanvankelijk op 29 maart vertrekken.</p> <p>Om 18.00 uur luisteren de leiders eerst naar de voorzitter van het Europees Parlement, Antonio Tajani. Om 18.30 uur mag May van wal steken. Ze zal haar 27 collega’s moeten overtuigen van de noodzaak van een nieuw uitstel. Doel is instemming in het Britse parlement over haar scheidingsdeal met de EU te bereiken. EU-president Donald Tusk laat de tijd die May krijgt op de agenda oningevuld.</p><p>Na haar uitleg buigen de 27 zich onderling over het verzoek tijdens een werkdiner. Daarvoor is begin- noch eindtijd voorzien.</p><p>Voor de top spreekt premier Mark Rutte om circa 14.00 uur met Europees Commissievoorzitter Jean-Claude Juncker en aansluitend met Tusk. Dan overlegt hij op initiatief van België nog met de landen die het meest getroffen worden door de brexit, rond 15.30 uur.</p>
