---
layout: post
title: "Sport Kort: Queen’s legt wildcard klaar voor Murray"
date: Tue, 07 May 2019 12:24:00 +0200
category: sport
externe_link: "https://www.telegraaf.nl/sport/3545558/sport-kort-queen-s-legt-wildcard-klaar-voor-murray"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/46f97b26-70b3-11e9-941a-02c309bc01c1.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>12.20 uur: De organisatie van het tennistoernooi van Queen’s heeft een wildcard gereserveerd voor Andy Murray. De Schot heeft vanwege een heupblessure geen wedstrijd meer gespeeld sinds zijn uitschakeling in de eerste ronde van de Australian Open. „We geven de vijfvoudig kampioen Murray alle tijd. Hij kan zelf aangeven of hij wil spelen of niet”, melden de organisatoren. Murray won het voorbereidingstoernooi op Wimbledon voor het laatst in 2016. Het grastoernooi van Queen’s begint dit jaar op 17 juni.</p><p>12.06 uur: Letitia de Jong schaatst ook de komende twee seizoenen voor Team IKO. De Friezin, specialiste op de sprint, reed vorig jaar ook al voor het schaatsteam van kopvrouw Jorien ter Mors. De Jong was afgelopen seizoen op praktisch alle grote toernooien actief en veroverde op de WK afstanden in Inzell samen met Janine Smit en Jutta Leerdam de wereldtitel op de teamsprint.</p><p>08.02 uur: In de Western Conference van de NBA-playoffs nam Milwaukee Bucks afstand van Boston Celtics met een overtuigende zege van 113-101 in hun vierde ontmoeting. De Bucks kwam daardoor 3-1 voor in de best-of-seven en heeft nog één zege nodig om de halve finale te bereiken. Milwaukee kan het woensdag in eigen huis afmaken.</p><p>07.37 uur: Houston Rockets maakt het regerend kampioen Golden State Warriors knap lastig in de kwartfinales van de play-offs van de NBA. De Rockets won duel vier in de onderlinge confrontatie met 112-108 en zetten de stand in de best-of-seven gelijk: 2-2. James Harden scoorde 38 punten en pakte 10 rebounds voor de winnaars uit Houston. Bij de titelverdediger ontbrak de scherpte. Hoewel Kevin Durant tot 34 punten kwam en Stephen Curry 30 punten noteerde voor de Warriors, eindigde de bal bij veel worpen van beide sterspelers naast de basket. Curry mist de meeste van zijn pogingen om 3-punters te maken. Wedstrijd vijf van de twee ploegen uit de Eastern Conference is woensdag in Oakland, de thuisbasis van de Warriors.</p><p>07.29 uur: De Amerikaanse president Donald Trump heeft golfer Tiger Woods onderscheiden met de Presidential Medal of Freedom, een van de hoogste onderscheidingen in de Verenigde Staten. Trump overhandigde Woods de medaille maandag op het Witte Huis en noemde hem „een ware legende.”</p>
