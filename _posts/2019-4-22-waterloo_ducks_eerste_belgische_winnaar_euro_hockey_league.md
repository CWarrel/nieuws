---
layout: post
title: "Waterloo Ducks eerste Belgische winnaar Euro Hockey League"
date: Mon, 22 Apr 2019 16:57:07 +0200
category: sport
externe_link: "https://nos.nl/l/2281582"
feature_image: "https://nos.nl/data/image/2019/04/22/545385/1008x567.jpg"
---

<p>Waterloo Ducks is verrassend winnaar geworden van de Euro Hockey League. In de finale wonnen de Belgen geflatteerd met 4-0 van Rot-Weiss Köln.</p>
<p>Rot-Weiss Köln was eerder in het toernooi al kwelgeest voor twee van de drie Nederlandse deelnemers. Na Kampong in de achtste finales (3-2) werd ook Amsterdam in de kwartfinales overmeesterd (2-2, winst na shoot-outs).</p>
<p>Waterloo leek het volgende slachtoffer, maar een Duitse treffer ging na ingrijpen van de videoarbiter (shoot) niet door. Aan de overkant vloog daarna zowat elke bal erin.</p>
<h2>Vliegende keeper</h2>
<p>William Ghislain opende tegen de veldverhouding in de score, waarna de Belgen flink onder druk werden gezet. Na het inzetten van een vliegende keeper, mikten Gauthier Boccard, Maxime Bertrand en in de laatste seconde Quentin Van Lierde in het lege doel.</p>
<p>Voor het eerst in de historie is er geen Nederlandse of Duitse winnaar van de Euro Hockey League. Mannheim pakte eerder op de dag al het brons door met 3-1 te winnen van Real Club de Polo.</p>
