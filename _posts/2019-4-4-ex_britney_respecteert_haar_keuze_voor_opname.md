---
layout: post
title: "Ex Britney respecteert haar keuze voor opname"
date: Thu, 04 Apr 2019 17:04:58 +0200
categories: 
- entertainment 
- gossip 
externe_link: "https://www.telegraaf.nl/entertainment/3396487/ex-britney-respecteert-haar-keuze-voor-opname"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/047a2cc8-56eb-11e9-8bc7-0217670beecd.jpg"
---

<p class="intro">Kevin Federline vindt het erg goed dat zijn ex Britney Spears zich heeft laten opnemen in een kliniek.</p> <p>„Kevin prijst Britney omdat ze inziet dat ze een stapje terug moet doen en het nodige doet om op een verantwoordelijke manier met de situatie om te gaan”, laat de danser via zijn advocaat weten aan Entertainment Tonight. Woensdag vertelde een ingewijde dat de zangeres zich wegens psychische problemen liet opnemen.</p><p>De 37-jarige Britney en de 41-jarige Kevin scheidden in 2007 na een huwelijk van bijna drie jaar. Samen hebben ze twee zoons: de 13-jarige Sean Preston en de 12-jarige James. Naar verluidt vangt de danser hun zoons op nu de zangeres in een kliniek verblijft. Kevin reageert verder niet op de situatie, wel wenst hij haar sterkte.</p><p>Britney zou hulp hebben gezocht omdat ze erg zou worstelen met de ziekte van haar vader. Wat pa Jamie Spears precies mankeert, is niet duidelijk. De zangeres legde haar carrière in januari voor onbepaalde tijd stil om zich volledig op haar familie te kunnen richten.</p><p>Vrienden van Britney maakten zich al een tijdje zorgen om de zangeres. Zij vreesden dat de zangeres, die eerder psychische problemen had, in een neerwaartse spiraal terecht zou komen door de situatie rond haar vader.</p>
