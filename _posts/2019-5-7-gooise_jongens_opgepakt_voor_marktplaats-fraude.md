---
layout: post
title: "Gooise jongens opgepakt voor Marktplaats-fraude"
date: Tue, 07 May 2019 15:21:40 +0200
categories: 
- entertainment 
- opinie 
externe_link: "https://www.telegraaf.nl/financieel/3548954/gooise-jongens-opgepakt-voor-marktplaats-fraude"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0e0e7614-70cb-11e9-ad86-0218eaf05005.jpg"
---

<p class="intro">Vijf tieners uit het Gooi en een man uit Hengelo zijn opgepakt voor de zogeheten 1 cent-betaalfraude via WhattApp en Marktplaats.</p> <p>Bij deze vorm van fraude krijgt de verkoper van een artikel op een verkoopsite, zoals Marktplaats, het verzoek om 1 cent over te maken. Daarmee wil de koper zogenaamd de betrouwbaarheid van de verkoper testen. De truc zit erin dat de koper dan een link stuurt naar een kopiewebsite van een bank. Als iemand nietsvermoedend zijn inloggegevens intikt, krijgt de oplichter deze gegevens ook te zien en kan hij de rekening plunderen.</p><p>De politie had sinds december uit de Gooise villadorpen Laren en Blaricum veertig aangiften ontvangen over deze fraudevorm. Hierbij werden diverse slachtoffers ook bedreigd en afgeperst, meldt de politie dinsdag.</p><p>Na onderzoek zijn zes verdachten opgepakt. Zij worden verdacht van computervredebreuk, oplichting, bedreiging en/of afpersing. Twee van de zes verdachten waren zogenoemde geldezels, die hun rekening ter beschikking stelden. De geldezels zijn twee jongens van 15 en 16 jaar uit Bussum en Hilversum. De andere vier verdachten zijn drie jongens van 16 jaar uit Nederhorst den Berg, Hilversum en Huizen en een man van 19 uit Hengelo. De 16-jarige verdachte uit Huizen en de 19-jarige verdachte zitten nog vast. Het onderzoek loopt nog.</p>
