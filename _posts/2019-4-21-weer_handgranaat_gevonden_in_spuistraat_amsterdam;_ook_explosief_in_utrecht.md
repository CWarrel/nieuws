---
layout: post
title: "Weer handgranaat gevonden in Spuistraat Amsterdam; ook explosief in Utrecht"
date: Sun, 21 Apr 2019 08:45:30 +0200
category: nieuws
externe_link: "https://nos.nl/l/2281388"
feature_image: "https://nos.nl/data/image/2019/04/21/545057/1008x567.jpg"
---

<p>In Amsterdam en Utrecht zijn vannacht handgranaten gevonden. In de hoofdstad was het voor de tweede keer in een etmaal raak in de Spuistraat. Het explosief werd rond 03.30 uur vlak bij een coffeeshop ontdekt. De granaat is weggehaald door de Explosieven Opruimingsdienst.</p>
<p>Gisteren werd op ongeveer dezelfde plek ook al een handgranaat gevonden. Een schoonmaker zag hem liggen en belde de politie. Wie de granaten heeft neergelegd en waarom is nog niet bekend.</p>
<p>Eerder deze maand ontplofte er in de Spuistraat een granaat bij de club Mad Fox. Die is toen per direct gesloten.</p>
<h2>Autobedrijf Utrecht</h2>
<p>Ook in een bedrijfspand op industrieterrein Nieuw Overvecht in Utrecht is afgelopen nacht een handgranaat gevonden. De EOD heeft het explosief onschadelijk gemaakt. Over de achtergrond is niets bekend.</p>
