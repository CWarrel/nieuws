---
layout: post
title: "Wedkantoor: baby Harry en Meghan al geboren"
date: Fri, 03 May 2019 13:59:25 +0200
categories: 
- entertainment 
- royalty 
externe_link: "https://www.telegraaf.nl/entertainment/3532905/wedkantoor-baby-harry-en-meghan-al-geboren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9322d610-6d9c-11e9-b144-0255c322e81b.jpg"
---

<p class="intro">Britten die geld willen inzetten op de geboortedatum van het kind van prins Harry en zijn echtgenote Meghan, kunnen niet meer terecht bij de grote bookmaker Paddy Power. Dat wedkantoor vermoedt dat de prins of prinses al is geboren, zonder dat daar ruchtbaarheid aan is gegeven.</p> <p>Paddy Power heeft het gokken op de geboortedatum opgeschort. „Dat gebeurde nadat het aantal gokjes omhoog was geschoten. Dat wijst erop dat iemand iets weet”, concludeert het bedrijf. Ook wijzen ze op de ’geruchten en speculatie” over de koninklijke geboorte.</p><p>Andere bookmakers geloven overigens niet dat Meghan al is bevallen. „We denken niet dat ze al een baby hebben gekregen”, zegt een woordvoerder van gokbedrijf William Hill. „Er zou een enorm aantal mensen betrokken zijn bij de geboorte. Ik denk dat het moeilijk is om het geheim te houden.”</p><p>Toch gaan er regelmatig geruchten dat de baby wel degelijk al geboren zou zijn. Britse media berichten voortdurend over nieuwe hints. Zo zag volgens The Sun een motorrijder auto’s onder politiebegeleiding richting Windsor rijden waarin hij een roze kleedje zag liggen.</p><p>Goklustige Britten kunnen ook nog steeds terecht bij wedkantoor Ladbrokes. Daar wordt vooral gewed dat het kind op vrijdag of zaterdag komt.</p>
