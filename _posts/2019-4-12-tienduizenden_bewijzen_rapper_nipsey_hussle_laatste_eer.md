---
layout: post
title: "Tienduizenden bewijzen rapper Nipsey Hussle laatste eer"
date: Fri, 12 Apr 2019 05:47:12 +0200
category: nieuws
externe_link: "https://nos.nl/l/2280061"
feature_image: "https://nos.nl/data/image/2019/04/12/543017/1008x567.jpg"
---

<p>Tienduizenden mensen hebben in Los Angeles afscheid genomen van de doodgeschoten rapper Nipsey Hussle. Ruim 20.000 mensen waren bij de herdenkingsdienst in het Staples Center waar beroemdheden speeches gaven en optraden.</p>
<p>Onder anderen rapper Jay-Z en zijn vrouw zangeres Beyonc√© waren aanwezig, Ook Nipsey Hussle's goede vriend Snoop Dogg gaf een speech. Net als zanger Stevie Wonder die zich uitsprak tegen vuurwapengeweld. Verder speelde Wonder het nummer Rocket Love op verzoek van de nabestaanden.</p>
<p>Stevie Wonder riep de politiek op om strengere wapenwetten in te voeren: </p>
<p>Ook werd tijdens de dienst een brief voorgelezen die de Amerikaanse oud-president Obama aan de nabestaanden heeft geschreven. "Ik heb Nipsey Hussle nooit ontmoet, maar ik heb van zijn muziek gehoord via mijn dochters. Na zijn dood kreeg ik de kans om meer te weten te komen over zijn transformatie en vrijwilligerswerk." Obama roemde hem om zijn inzet voor de gemeenschap.</p>
<p>Na de herdenkingsdienst reed een rouwauto door de straten van Los Angeles en werd daarbij begeleid door een stoet van motoren. Langs de kant stonden duizenden mensen om Nipsey Hussle een laatste eer te bewijzen. De rapper was erg geliefd vanwege zijn liefdadigheidsprojecten in achterstandswijken van Los Angeles.</p>
<p>Ermias Asghedom, zoals Nipsey Hussle echt heet, werd 31 maart voor zijn kledingwinkel in Los Angeles doodgeschoten. De toedracht van de schietpartij is niet bekend. Kort na het schietincident is een verdachte aangehouden.</p>
