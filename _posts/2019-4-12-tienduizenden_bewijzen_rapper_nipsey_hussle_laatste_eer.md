---
layout: post
title: "Tienduizenden bewijzen rapper Nipsey Hussle laatste eer"
date: Fri, 12 Apr 2019 05:47:12 +0200
category: buitenland
externe_link: "http://feeds.nos.nl/~r/nosnieuwsbuitenland/~3/_OLCC97oApk/2280061"
feature_image: "https://nos.nl/data/image/2019/04/12/543017/1008x567.jpg"
---

<p>Tienduizenden mensen hebben in Los Angeles afscheid genomen van de doodgeschoten rapper Nipsey Hussle. Ruim 20.000 mensen waren bij de herdenkingsdienst in het Staples Center, waar beroemdheden speeches gaven en optraden.</p>
<p>Rapper Jay-Z en zijn vrouw zangeres Beyonc√© waren aanwezig, Nipsey Hussle's goede vriend Snoop Dogg en zanger Stevie Wonder hielden een speech en Stevie Wonder speelde op verzoek van de nabestaanden het nummer Rocket Love.</p>
<p>Stevie Wonder riep de politiek op om strengere wapenwetten in te voeren: </p>
<p>Ook werd tijdens de dienst een brief voorgelezen die de Amerikaanse oud-president Obama aan de nabestaanden heeft geschreven. "Ik heb Nipsey Hussle nooit ontmoet, maar ik heb van zijn muziek gehoord via mijn dochters. Na zijn dood kreeg ik de kans om meer te weten te komen over zijn transformatie en vrijwilligerswerk." Obama roemde hem om zijn inzet voor de gemeenschap.</p>
<p>Na de herdenkingsdienst reed een rouwauto door de straten van Los Angeles, begeleid door een stoet van motoren. Langs de route stonden duizenden mensen. De rapper was erg geliefd vanwege zijn liefdadigheidsprojecten in achterstandswijken van Los Angeles.</p>
<p>Nadat de rouwauto was gepasseerd, werden op een kruispunt vanuit een rijdende auto vier toeschouwers neergeschoten. Een van hen kwam te overlijden. De dader of daders wisten te ontkomen.</p>
<p>Ermias Asghedom, zoals Nipsey Hussle echt heet, werd 31 maart voor zijn kledingwinkel in Los Angeles doodgeschoten. De toedracht van de schietpartij is niet bekend. Kort na het schietincident is een verdachte aangehouden.</p><img src="http://feeds.feedburner.com/~r/nosnieuwsbuitenland/~4/_OLCC97oApk" height="1" width="1" alt=""/>
