---
layout: post
title: "De uitzending van 20 april"
date: Sat, 20 Apr 2019 15:40:23 +0200
category: nieuws
externe_link: "https://nos.nl/l/2281299"
feature_image: "https://nos.nl/data/image/2019/04/20/544905/1008x567.jpg"
---

<h2>Hoe varen de politieke partijen op 'rechts'?</h2>
<p>Het is hoog tijd dat Forum voor Democratie meer van zichzelf laat zien dan alleen voorman Thierry Baudet, zegt mede-oprichter Henk Otten vandaag in een artikel van NRC Handelsblad. En ook moet Baudet van Otten zich minder gewaagd uitlaten. "Je trekt de partij met een ruk de kant op waar je volgens mij niet moet zijn."</p>
<p>Ondertussen stelt VVD-fractievoorzitter Klaas Dijkhof, in de Telegraaf, dat zijn partij zich juist weer wat scherper als een rechtse partij moet profileren. "We hebben scherpte verloren."</p>
<p>Samen met politiek duider Arjan Noorlander kijken we vanavond hoe de verhouding op rechts verschuiven in de nasleep van de Provinciale Statenverkiezingen.</p>
<h2>Het werk, de rouw en het verzuim</h2>
<p>We krijgen er allemaal mee te maken: het verlies van een dierbare. En dat kan ook op het werk flink dwarszitten. Uit onderzoek blijkt dat iemand gemiddeld tussen 120-170 dagen 'ziek' thuis zit, feitelijk vanwege de rouw.</p>
<p>Je kan zeggen dat de dood een werkgever dus handen vol verzuim kost, maar het wordt ook steeds duidelijker dat thuis zitten voor het herstel van de werknemer ook helemaal niet goed is. Rouwexperts pleiten dan ook voor betere rouwbegeleiding.</p>
<p>We spreken er vanavond in de studio over met leiderschapscoach en rouwdeskundige Jakob van Wielink.</p>
