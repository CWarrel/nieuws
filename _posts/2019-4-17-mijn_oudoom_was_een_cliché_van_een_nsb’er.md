---
layout: post
title: "Mijn oudoom was een cliché van een NSB’er"
date: Wed, 17 Apr 2019 15:34:07 GMT
categories: 
- entertainment 
- opinie 
externe_link: "https://www.volkskrant.nl/nieuws-achtergrond/mijn-oudoom-was-een-cliche-van-een-nsb-er~b741bd68/"
feature_image: "https://images4.persgroep.net/rcs/VATJJO1FqWTMewPR_7I0cpxZubg/diocontent/145716319/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Oom Joost zat altijd als versteend aan de grote eettafel met het Perzische tafelkleed nurks uit het raam te staren. Met een eeuwige sigaar aan de lippen geplakt tuurde hij op de Ten Katestraat, waar ze al hun leven lang woonden en waar in mijn jeugd steeds meer Turken en Marokkanen gingen wonen. Daar zal hij wel op gekankerd hebben. ‘Denk toch om uw longen, oom!’, zei mama altijd tevergeefs over die sigaar. Want als baby had hij net als zijn moeder tbc gehad. Zijn moeder was er in het kraambed aan bezweken. Hijzelf bijna ooit ook, toen hij geïnterneerd was geweest in het strafkamp.
