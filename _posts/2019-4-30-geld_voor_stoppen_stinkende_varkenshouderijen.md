---
layout: post
title: "Geld voor stoppen stinkende varkenshouderijen"
date: Tue, 30 Apr 2019 12:15:36 +0200
categories: 
- financieel 
- ondernemen 
externe_link: "https://www.telegraaf.nl/financieel/3514911/geld-voor-stoppen-stinkende-varkenshouderijen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e59a4bee-6b30-11e9-9405-0218eaf05005.jpg"
---

<p class="intro">Varkenshouderijen die geuroverlast voor omwonenden veroorzaken, kunnen als het aan minister Carola Schouten van Landbouw, Natuur en Voedselkwaliteit ligt, subsidie krijgen om te stoppen. Ook varkensboeren die hun bedrijf duurzaam willen vernieuwen, kunnen steun krijgen van de overheid.</p> <p>Dat blijkt uit een conceptregeling die Schoutens ministerie samen met provincies, gemeenten en de varkenshouderij heeft opgesteld.</p><p>De regeling richt zich met name op het oosten en zuidoosten van het land. Daar moet het aantal varkens worden verminderd. Dat leidt tot minder uitstoot van ammoniak, fijnstof en methaan, maar ook tot minder mestproductie.</p><p>Boeren die interesse hebben in de regeling kunnen al kijken of ze in aanmerking komen. Ze kunnen verder specifieke voorlichting krijgen voor hun bedrijf. De inschrijving voor de regeling opent naar verwachting deze zomer.</p><p>Het kabinet heeft in het regeerakkoord 200 miljoen euro gereserveerd om de gezondheids- en leefomgevingsrisicoâ€™s te verminderen in gebieden waar veel veehouderijen zijn. Daarvan is 120 miljoen euro beschikbaar voor sanering. Voor verduurzaming van de varkenssector ligt 40 miljoen euro klaar.</p>
