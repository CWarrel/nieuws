---
layout: post
title: "Jan Slagter: ’Nog wél met Piet Paulusma in onderhandeling’"
date: Thu, 25 Apr 2019 10:20:29 +0200
categories: 
- entertainment 
- gossip 
externe_link: "https://www.telegraaf.nl/entertainment/3493085/jan-slagter-nog-wel-met-piet-paulusma-in-onderhandeling"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9dbdd264-6743-11e9-bf44-02d2fb1aa1d7.jpg"
---

<p class="intro">Jan Slagter van Omroep MAX ontkent dat de onderhandelingen met Piet Paulusma zijn stukgelopen. Hij hoopt nog steeds dat de Friese weerman bereid is volgend jaar dagelijks bijdragen te leveren aan het tv-magazine Tijd voor Max en dat ze het financieel eens worden.</p> <p>„Ik hoop echt dat we er uitkomen als we links en rechts wat water bij de wijn doen”, zei Slagter donderdag in de ochtendshow van Frank Dane op Radio 538. Eerder zei Jan Slagter in het AD dat hij de kans klein acht dat Paulusma het weer gaat verzorgen, omdat het budget van de publieke omroep dit niet toelaat. Paulusma, die dit uit de media moest vernemen, zei daarop van niets te weten. Piet is in de veronderstelling dat er nog een gesprek zou volgen.</p><p>Slagter: „Ik heb de manager van Piet op bezoek gehad en heb te kennen gegeven dat we te ver uit elkaar liggen, waaruit ik afleid dat de kans klein is dat het goed komt. Maar ik heb nergens gezegd dat de onderhandelingen zijn afgebroken. Maar het moet wel betaald worden. Ik hoop dat het gaat lukken, maar ik acht de kans klein. Dat heb ik ook tegen zijn manager gezegd. De onderhandelingen zijn dus niet definitief afgekapt. We praten nog wel.”</p><p>Eind dit jaar stopt Piet Paulusma bij SBS6. Slagter stelde daarop voor een keer koffie te drinken met Piet om te praten over een carrière bij de ouderenomroep. Slagter noemde Piet op Radio 538 ’de beste weerman die we hebben’.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
