---
layout: post
title: "VS verhoogt druk op Iran, olieprijzen stijgen"
date: Mon, 22 Apr 2019 14:30:43 +0200
category: nieuws
externe_link: "https://nos.nl/l/2281562"
feature_image: "https://nos.nl/data/image/2017/09/04/414924/1008x567.jpg"
---

<p>Vijf landen die nu nog Iraanse olie kopen, moeten zich binnenkort alsnog gaan houden aan de Amerikaanse sancties tegen dat land. Minister Pompeo van Buitenlandse Zaken maakt dat vanmiddag bekend, melden Amerikaanse media. De nieuwe stap is bedoeld om de druk op Iran te verhogen vanwege het nucleaire programma van het land.</p>
<p>Het gaat om China, India, Japan, Zuid-Korea en Turkije. De landen werden vorig jaar vrijgesteld van sancties, vooral om te zorgen dat de olieprijzen niet te snel stegen. Ook konden de landen zo een alternatief zoeken voor de Iraanse olie. Als ze ook in de toekomst Iraanse olie blijven kopen, worden ze door de Amerikanen bestraft.</p>
<p>Door het uitgelekte nieuws zijn de olieprijzen gestegen en de bekendmaking van Pompeo zal daar nog een schepje bovenop doen. Los daarvan zijn de olieprijzen wereldwijd al hoog door het beperkte aanbod, vanwege verstoringen in de markt door problemen in Venezuela, Nigeria en LibiÃ«, zeggen analisten bij persbureau Bloomberg.</p>
<p>China, de grootste koper van Iraanse olie, bekritiseert de eenzijdige sancties. De handel met Iran zou "redelijk en legitiem" zijn en daarom moeten worden gerespecteerd, zegt een woordvoerder van de Chinese overheid.</p>
