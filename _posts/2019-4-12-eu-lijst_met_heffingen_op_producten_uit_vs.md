---
layout: post
title: "EU-lijst met heffingen op producten uit VS"
date: Fri, 12 Apr 2019 18:50:32 +0200
categories: 
- financieel 
- koersen 
externe_link: "https://www.telegraaf.nl/financieel/3438800/eu-lijst-met-heffingen-op-producten-uit-vs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/992802a6-5d43-11e9-b673-0255c322e81b.jpg"
---

<p class="intro">De Europese Unie wil eigen importheffingen invoeren als de Amerikaanse president Donald Trump zijn dreigement van heffingen op Europese producten doorzet. De EU wil onder meer de invoer van voedsel als kreeft, ketchup en sinaasappelsap, maar ook bijvoorbeeld tabak, casinotafels en helikopters extra belasten, schrijft persbureau Bloomberg dat een voorlopige lijst in handen kreeg.</p> <p>In totaal zouden de door de EU geselecteerde producten een importwaarde van 20 miljard euro hebben. De EU wil echter een selectie maken die qua importwaarde net boven de 10 miljard euro ligt.</p><p>De stap van de EU is een antwoord op een dreigement van Trump om importheffingen in te voeren op 11 miljard dollar aan Europese goederen. Daar zitten onder meer Goudse en Edammer Kaas bij. Reden voor het dreigement zijn subsidies die vliegtuigbouwer Airbus krijgt. Die zijn volgens de Amerikaanse handelsgezant Robert Lighthizer schadelijk.</p><p>De EU meent dat Airbus' grootste rivaal Boeing ook staatssteun krijgt. Beide partijen hebben klachten ingediend bij de Wereldhandelsorganisatie (WTO) in het zich al veertien jaar voortslepende conflict.</p>
