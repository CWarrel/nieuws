---
layout: post
title: "Merol ’krijgt al een overkill van zichzelf’"
date: Wed, 24 Apr 2019 14:25:48 +0200
categories: 
- entertainment 
- sterren 
externe_link: "https://www.telegraaf.nl/entertainment/3489189/merol-krijgt-al-een-overkill-van-zichzelf"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a549fb32-6696-11e9-a00c-02c309bc01c1.jpg"
---

<p class="intro">Zangeres Merol is in korte tijd met haar hits Kerst met de fam en Hou je bek en bef me een wereldartiest geworden in Nederland. In een interview met de VIVA vertelt Merol dat ze ervoor moet waken om een „mediameisje” te worden. „Je wilt geen overkill creëren. Ik krijg al overkill van mezelf: God, daar heb je die meid weer met haar grappige liedjes.”</p> <p>Merel Baldé – zoals Merol echt heet – vertelt dat ze van haar succes en alle media-aandacht van de ene verbazing in de andere valt. „Fijn, want ik wil niet dat ik succes normaal ga vinden of onverschillig word.”</p><p>Vroeger wilde Merel actrice worden maar ze heeft spelen nooit heel leuk gevonden. Zij vertelt dat ze de autonomie miste om de dingen te doen die ze zelf wilde. „Echt veel acteerwerk had ik ook niet, dus op een gegeven moment dacht ik: ik wil nu gewoon gaan doen waar ik echt voldoening uit haal. Liedjes schrijven, clips bedenken, een act neerzetten. Ik schreef het nummer Ik wil een kind van jou, wat meteen viral ging. Vanaf dat moment was acteren een gepasseerd station.”</p><p>Autonomie om te doen wat ze wil en de volledige verantwoordelijkheid dragen voor wat ze doet, zo ziet Merel het graag. Ze is dan ook niet verbonden aan een label en heeft de drie uitverkochte optredens in Paradiso zelf bekostigd. „Het idee dat ik alles zelf heb gedaan, niemand nodig heb en alles alleen aankan. Ik merk dat ik daar het gelukkigst van word.”</p>
