---
layout: post
title: "Snel rood Huntelaar na belangrijke goal voor Ajax"
date: Sat, 20 Apr 2019 20:38:37 +0200
category: sport
externe_link: "https://www.telegraaf.nl/sport/3475032/snel-rood-huntelaar-na-belangrijke-goal-voor-ajax"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/82f28d9a-639b-11e9-bf44-02d2fb1aa1d7.jpg"
---

<p class="intro">Klaas-Jan Huntelaar vervulde zaterdagavond een bijzondere rol als invaller bij Ajax. De geroutineerde aanvaller tekende voor de late en enige goal op bezoek bij FC Groningen, maar kreeg even later ook de rode kaart. De drie punten telden in de titelstrijd met PSV echter zwaarder.</p> <p>Ajax had het moeilijk in Groningen en daarom moest trainer Erik ten Hag in de tweede helft iets ondernemen. In de 59e minuut mocht goalgetter Huntelaar, tot op dat moment goed voor veertien doelpunten in de Eredivisie, aantreden. Hij kwam binnen de lijnen voor Lasse Sch√∂ne.</p><p>De wissel betaalde zich in de 80e minuut uit. Huntelaar zorgde voor de belangrijke 0-1 voorsprong. De vreugde was groot, zelfs zo groot dat hij zijn shirt uittrok. Dat leverde hem een gele kaart op. Vier minuten later kreeg hij van arbiter Dennis Higler opnieuw geel voor een overtreding op Samir Memisevic en dus rood.</p><p>Ajax ontsnapte in Groningen uiteindelijk aan duur puntenverlies (0-1 zege). De Amsterdammers hebben nu een voorsprong van drie punten op achtervolger PSV, maar wel een wedstrijd meer gespeeld. De regerend landskampioen speelt zondag tegen ADO Den Haag. Daarna staan er nog drie speelronden op het programma, waarbij moet worden aangetekend dat Ajax een veel beter doelsaldo heeft.</p><p>Bekijk ook de uitslagen, het programma en stand in de Eredivisie.</p>
