---
layout: post
title: "Wekdienst 18_4: The Passion en minister Dekker bezoekt Den Dolder"
date: Thu, 18 Apr 2019 06:59:01 +0200
category: nieuws
externe_link: "https://nos.nl/l/2280964"
feature_image: "https://nos.nl/data/image/2019/04/18/544442/1008x567.jpg"
---

<p>Goedemorgen! Minister Dekker gaat langs op een bewonersavond in Den Dolder. En vanavond kunnen we weer kijken naar The Passion.</p>
<p>Het wordt een zonnige dag met temperaturen van 19 tot 22 graden. En ook de komende dagen blijft het zonnig en droog, op veel plaatsen wordt het 20 tot 24 graden.</p>
<p>Ga je op pad? Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> Minister Sander Dekker is vanavond in Den Dolder om te praten met bewoners over de vernietigende conclusies in de onderzoeksrapporten over Michael P., de moordenaar van Anne Faber. De rechtbank in Rotterdam oordeelt of Syriëgangster Melis A. de gevangenis in moet, omdat ze een jihadstrijder achterna reisde. En vanavond vindt weer het tv-spektakel The Passion plaats, deze keer in Dordrecht. </p>
<h2>Wat heb je gemist?</h2>
<p>Het aantal verkeersdoden is vorig jaar gestegen met bijna 11 procent. In 2018 kwamen 678 mensen om in het verkeer, 65 meer dan in 2017. Dat blijkt uit cijfers van het Centraal Bureau voor de Statistiek.</p>
<p>Vooral in de provincie Noord-Brabant is de toename van het aantal verkeersdoden opvallend. Daar steeg het aantal slachtoffers met meer dan 50 procent, van 98 verkeersdoden in 2017 naar 150 afgelopen jaar.</p>
<h2>Ander nieuws uit de nacht:</h2>
<p> Noord-Korea doet eerste openbare rakettest sinds mislukte top met VS: het is de eerste openbare rakettest sinds de mislukte top met de Verenigde Staten in Hanoi. Paastoeristen massaal naar Nederland, er worden een miljoen mensen verwacht. Twee derde van die paasbezoekers komt naar schatting uit Duitsland en een kwart uit België Politie Aruba houdt Amsterdammer staande met 827.000 euro op zak, de man van 39 werd staande gehouden op verzoek van het Openbaar Ministerie in Amsterdam. Hij wordt verdacht van witwassen en heling. </p>
<h2>En dan nog even dit:</h2>
<p>Voormalig first lady Michelle Obama was gisteravond in de Ziggo Dome, waar ze het Europese deel van haar boektournee afsloot. Ze tekende haar levensverhaal op in het boek Becoming. Eerder was ze in Londen, Parijs en in Scandinavische steden. Overal wordt ze als een rockster ontvangen en ook de Ziggo Dome wist ze bijna helemaal uit te verkopen voor "een intiem gesprek" met journalist Isha Sesay.</p>
<p>In dit artikel lees je hoe de avond eruit zag.</p>
<p>Fijne dag!</p>
