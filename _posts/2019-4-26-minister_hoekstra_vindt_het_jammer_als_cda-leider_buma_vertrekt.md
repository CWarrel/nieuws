---
layout: post
title: "Minister Hoekstra vindt het jammer als CDA-leider Buma vertrekt"
date: Fri, 26 Apr 2019 16:52:16 +0200
category: nieuws
externe_link: "https://nos.nl/l/2282174"
feature_image: "https://nos.nl/data/image/2019/04/26/546185/1008x567.jpg"
---

<p>Minister Hoekstra van FinanciÃ«n zou het jammer vinden als Sybrand Buma vertrekt als CDA-leider. Dat zegt hij naar aanleiding van het gerucht dat zijn partijgenoot burgemeester van Leeuwarden wil worden. "Ik vind dat hij het uitstekend heeft gedaan, en doet."</p>
<p>Verder wil de minister, die wel als 'kroonprins' van het CDA wordt gezien, er niets over kwijt. Hij wil geen commentaar geven op geruchten en ziet zichzelf nog niet als nieuwe partijleider. "Wat mij betreft is er geen vacature."</p>
<p>Premier Rutte zegt zeer op Buma gesteld te zijn. "Ik vertrouw hem. We hebben keihard gewerkt aan het opzetten van dit kabinet en ik zie uit naar onze verdere samenwerking." Hij zegt de geruchten die nu de ronde doen, niet te kennen.</p>
<h2>Twee CDA'ers</h2>
<p>Het geluid dat Buma gesolliciteerd heeft om burgemeester van Leeuwarden te worden zingt al weken rond. De Telegraaf meldde vanmorgen dat de CDA'er het ontkent noch bevestigt. In juli legt de huidige burgemeester, Ferd Crone, zijn functie neer.</p>
<p>De sollicitatietermijn in Leeuwarden sloot op 11 maart. De gemeenteraad draagt op 27 mei twee kandidaten voor aan de minister van Binnenlandse Zaken. Het is zeker dat er negen mannen en vier vrouwen hebben gesolliciteerd, onder wie twee CDA'ers. Elf van de dertien sollicitanten zijn ouder dan vijftig jaar.</p>
