---
layout: post
title: "Drie dagen cel voor lid We Are Here"
date: Fri, 26 Apr 2019 16:52:33 +0200
category: binnenland
externe_link: "https://www.telegraaf.nl/nieuws/3502618/drie-dagen-cel-voor-lid-we-are-here"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f12358da-6832-11e9-8d0e-02d1dbdc35d1.jpg"
---

<p class="intro">De politierechter in Amsterdam heeft de 36-jarige Fortune M., lid van het vluchtelingencollectief We Are Here, veroordeeld tot een celstraf van drie dagen en een voorwaardelijke geldboete van 150 euro. M. probeerde op 4 juni na een mislukte kraakpoging van het voormalig VN-gebouw aan de Weesperzijde in Amsterdam alsnog binnen te dringen en vernielde daarbij een deur.</p> <p>We Are Here is een groep uitgeprocedeerde asielzoekers, die al jaren rondtrekt in Amsterdam en Amstelveen, van kraakpand naar kraakpand. Op dit moment verblijven ze in Amstelveen. Op de bewuste dag was M. met zijn groep uit gekraakte panden in Amsterdam-Oost gezet.</p><p>De politierechter verklaarde bewezen dat M. zich schuldig heeft gemaakt aan lokaalvredebreuk en vernieling. Bij de actie aan de Weesperzijde waren ongeveer dertig leden van We Are Here aanwezig, gevolgd door diverse media.</p><p>M. heeft de opgelegde celstraf al in voorarrest uitgezeten. Het Openbaar Ministerie had 150 euro boete en een week voorwaardelijke cel geÃ«ist.</p>
