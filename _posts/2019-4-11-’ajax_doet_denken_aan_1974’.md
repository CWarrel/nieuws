---
layout: post
title: "’Ajax doet denken aan 1974’"
date: Thu, 11 Apr 2019 08:02:33 +0200
categories: 
- sport 
- voetbal 
externe_link: "https://www.telegraaf.nl/sport/3428154/ajax-doet-denken-aan-1974"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/002c62e0-5c2b-11e9-b4ef-0217670beecd.jpg"
---

<p class="intro">De Italiaanse sportkrant La Gazetto dello Sport was donderdagochtend niet alleen vol lof over Juventus-vedete Cristiano Ronaldo, maar had ook complimenten over voor Ajax, dat Juventus in de eigen Johan Cruijff ArenA knap op 1-1 hield.</p> <p>„Het was een geweldige Europese voetbalavond”, zo luidde het oordeel. „Intensiteit, een hoog ritme en een hoogwaardige techniek.”</p><p>De roze krant doelt voornamelijk op het spel van Ajax. De Amsterdammers hadden - wat de statistieken betreft - het betere van het spel. De ploeg van Erik ten Hag was 59 procent van de tijd aan de bal en kwam tot 18 doelpogingen.</p><p>Juventus nam het doel van André Onana slechts zeven maal onder vuur. „Maar het eindresultaat telt meer dan al het andere”, concludeerde La Gazetto dello Sport terecht.</p><p>Klik op onderstaande link voor een video van alle hoogtepunten:</p><p>De gelijkmaker van David Neres, die direct na rust de 0-1 van Ronaldo onschadelijk maakte, zorgde ervoor dat in Italië de gedachten afgleden richting 1974. „De 1-1 deed denken aan het Grote Oranje”, zo valt te lezen.</p><p>Nederland trapte in de WK-finale met West-Duitsland af en voordat de Duitsers de bal hadden aangeraakt, gaf de scheidsrechter al een strafschop en kwam Nederland dankzij een pegel van Johan Neeskens op 1-0. „Hier ging het bijna hetzelfde. In de ArenA was het Neres die na de aftrap opdribbelde en de bal in de verre hoek lepelde.”</p><p>Bekijk hieronder een terugblik op de wedstrijd Ajax-Juventus met chef voetbal Valentijn Driessen van Telesport en Ajax-verdediger Joël Veltman:</p>
