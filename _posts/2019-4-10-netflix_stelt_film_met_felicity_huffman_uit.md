---
layout: post
title: "Netflix stelt film met Felicity Huffman uit"
date: Wed, 10 Apr 2019 08:22:01 +0200
category: entertainment
externe_link: "https://www.telegraaf.nl/entertainment/3421629/netflix-stelt-film-met-felicity-huffman-uit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/08241c42-5b7f-11e9-8d7a-0218eaf05005.jpg"
---

<p class="intro">De nieuwe film van Felicity Huffman die eind april op Netflix zou verschijnen, is uitgesteld. De streamingservice heeft volgens Variety besloten een paar maanden te wachten met het uitbrengen van Otherhood nu de actrice heeft bekend fraude te hebben gepleegd rond de universiteitstoelating van haar dochter.</p> <p>Felicity kondigde maandag aan schuld te zullen bekennen in de rechtszaak die tegen haar en tientallen andere ouders is aangespannen. „Ik erken mijn schuld en heb diepe spijt en schaamte over wat ik heb gedaan”, aldus de Desperate Housewives-actrice. „Ik zal de consequenties die hieruit voortkomen aanvaarden.”</p><p>In Otherhood, gebaseerd op het boek Whatever Makes You Happy van William Sutcliffe, spelen Felicity, Patricia Arquette en Angela Bassett drie moeders uit een voorstadje die onverwacht hun zonen bezoeken in New York. De film zou op 26 april uitkomen op Netflix, dat is nu uitgesteld tot begin augustus.</p><p>Een ander Netflixproject waarin Felicity te zien is, When They See Us, verschijnt volgens Deadline wel op de eerder geplande datum eind mei. In de miniserie speelt de actrice Linda Fairstein, de aanklager in de zaak rond de Central Park Five, waarin vijf tieners werden veroordeeld voor een verkrachting en jaren onschuldig vastzaten.</p>
