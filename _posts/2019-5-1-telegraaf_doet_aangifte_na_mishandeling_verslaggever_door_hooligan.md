---
layout: post
title: "Telegraaf doet aangifte na mishandeling verslaggever door hooligan"
date: Wed, 01 May 2019 12:55:40 +0200
category: nieuws
externe_link: "https://nos.nl/l/2282822"
feature_image: "https://nos.nl/data/image/2019/05/01/547205/1008x567.jpg"
---

<p>De Telegraaf heeft aangifte gedaan naar aanleiding van een incident gisteravond voor de voetbalwedstrijd Tottenham Hotspur-Ajax in Londen. Verslaggever Pim Sedee en cameraman Thom Schelstraete werden daar tijdens een live-uitzending geslagen door een Nederlandssprekende man. De man is vandaag aangehouden, laat zijn advocaat aan De Telegraaf weten.</p>
<p>Sedee deed vlak voor de Champions League-wedstrijd buiten het stadion verslag van de sfeer. Een man met een pet liep op hem af en gaf hem een klap. Sedee zei daarop: "Je bent live op telegraaf.nl", waarop de man uithaalde naar de cameraman. Hij schold hen ook de huid vol.</p>
<p>"Van journalisten die aan het werk zijn, blijf je te allen tijde af, dus ook van onze mensen", reageert hoofdredacteur Paul Jansen tegenover de krant op het incident. Sedee en Scheltraete deden in zowel Londen als Amsterdam aangifte.</p>
<p>Beide journalisten konden de uitzending voortzetten en plaatsten naderhand de volgende tweet:</p>
