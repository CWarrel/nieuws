---
layout: post
title: "De sport van woensdag bij de NOS"
date: Wed, 10 Apr 2019 06:05:35 +0200
categories: 
- sport 
- voetbal 
feature_image: "https://nos.nl/data/image/2019/04/10/542597/1008x567.jpg"
---

<p>Het is vandaag de dag van Ajax-Juventus, het eerste duel in de kwartfinales van de Champions League in de Johan Cruijff Arena in Amsterdam.</p>
<p>In het Lunchjournaal (13.10 uur), het Sportjournaal (18.45 uur) en op NOS.nl en in de NOS-app blikken we de hele dag vooruit. De wedstrijd zelf is vanaf 21.00 uur live te volgen in Langs de Lijn En Omstreken op NPO Radio 1, met commentaar van Arman Avsaroglu en Andy Houtkamp.</p>
<p>Op NOS.nl en in de NOS-app is de wedstrijd te volgen via een liveblog. En natuurlijk is er ook aandacht voor het andere Champions League-duel van vanavond: Manchester United-FC Barcelona.</p>
<p>Verder maakt bondscoach Sarina Wiegman vandaag, een dag na de zevenklapper van de Nederlandse voetbalsters tegen Chili, haar selectie bekend voor het WK van komende zomer in Frankrijk. De selectie zal 23 speelsters tellen, plus enkele namen op een standby-lijst.</p>
<p>Ook is er aandacht voor de 107de editie van de Scheldeprijs, met net als vorig jaar de start in het Zeeuws-Vlaamse Terneuzen en de finish in Schoten. Vorig jaar won Fabio Jakobsen en ook dit jaar is de Nederlandse sprinter weer een van de favorieten.</p>
