---
layout: post
title: "Droogte verhindert filmopnames Steven de Jong"
date: Wed, 17 Apr 2019 18:16:00 +0200
category: entertainment
externe_link: "https://www.telegraaf.nl/entertainment/3461208/droogte-verhindert-filmopnames-steven-de-jong"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/38e2377c-612b-11e9-ba01-0255c322e81b.jpg"
---

<p class="intro">Regisseur Steven de Jong kan vrijdagavond geen opnames maken van een brand in een boerderij in het Groningse Den Horn. De gemeente Westerkwartier heeft het vuur verboden wegens de aanhoudende droogte. Ook de paasvuren in die gemeente zijn woensdag verboden.</p> <p>De boerderij aan de Hogeweg, die al sinds 1966 leegstaat, zou vrijdagavond in vlammen opgaan. Het brandende gebouw moet de openingsscène worden van een tv-serie en film over Grutte Pier, een Friese vrijheidsstrijder uit de zestiende eeuw. Westerkwartier overlegt met De Jong, bekend van film als De Hel van ’63 en De Kameleon, wanneer de boerderij wel aangestoken mag worden.</p><p>De waarschuwing van de brandweer voor groot risico op een natuurbrand geldt sinds woensdag voor bijna het hele land, met uitzondering van Flevoland, Limburg en Noordoost-Brabant. Als gevolg daarvan hebben nu ook gemeenten in Groningen en Drenthe de meeste paasvuren verboden, zoals eerder al in Overijssel en Gelderland gebeurde. Dat is onder meer het geval in Aa en Hunze, Tynaarlo, Oldambt en Noordenveld.</p>
