---
layout: post
title: "Van Gerwen treft Bunting na nipte zege"
date: Sun, 21 Apr 2019 20:38:01 +0200
categories: 
- sport 
- darts 
externe_link: "https://www.telegraaf.nl/sport/3477230/van-gerwen-treft-bunting-na-nipte-zege"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d36af0d6-6464-11e9-a27a-02d1dbdc35d1.jpg"
---

<p class="intro">Michael van Gerwen heeft zich in Duitsland geplaatst voor de achtste finales van de German Darts Grand Prix.</p> <p>De regerend wereldkampioen won in de tweede ronde van Krzysztof Ratajski (6-4) en neemt het maandagmiddag op tegen Stephen Bunting.</p><p>De Nederlandse veelvraat had beslist geen makkie tegen zijn Poolse opponent, die met een gemiddelde van 101,41 Van Gerwen scorend prima bij kon houden. Mighty Mike noteerde 102,02.</p><p>Nadat Van Gerwen via zijn eerste eigen leg op de stand op 1-1 bracht en Ratajski vervolgens brak, had hij de wedstrijd in handen. Zowel Van Gerwen als Ratajski verloor daarop geen enkele ’eigen’ leg meer, waardoor het duel in 6-4 eindigde.</p><p>Noppert</p><p>Naast Van Gerwen zitten er geen Nederlanders meer bij de laatste zestien. Bunting, de komende opponent van Van Gerwen, gooide in de tweede ronde Danny Noppert uit het toernooi.</p>
