---
layout: post
title: "Badloe klimt naar derde plek op EK, Van Rijsselberghe valt wat terug"
date: Wed, 10 Apr 2019 19:56:08 +0200
category: sport
externe_link: "https://nos.nl/l/2279898"
feature_image: "https://nos.nl/data/image/2019/04/10/542777/1008x567.jpg"
---

<p>Windsurfer Kiran Badloe heeft de tweede dag van het EK RS:X op Mallorca afgesloten op de derde plaats. Badloe won woensdag een race en werd eenmaal vierde. Door die resultaten schoot de windsurfer omhoog in het klassement waar hij na de eerste dag nog te vinden was op de elfde plek.</p>
<p>Tweevoudig olympisch kampioen Dorian van Rijsselberghe, die met Badloe strijdt om een ticket voor de Spelen van Tokio, viel een plaatsje terug. Hij begon de dag als vijfde, maar door minder goede resultaten in de races op woensdag, staat hij nu zesde in het klassement.</p>
<p>Van Rijsselberghe liet eerder al weten dat het EK voor hem telt als een stap in de opbouw van zijn seizoen. Het hoogtepunt daarvan moet komen op het WK in september.</p>
<p>Bij de vrouwen is Lilian de Geus nog altijd de beste Nederlandse op de negende plaats.</p>
<p>De NOS maakte eerder deze week een reportage over Kiran Badloe, de leerling die het tijd vindt worden dat hij zijn leermeester Dorian van Rijsselberghe gaat passeren.</p>
