---
layout: post
title: "Rotterdamse buurt opgeschrikt door schietpartij: ’Begin net met eten’"
date: Mon, 06 May 2019 19:35:55 +0200
category: binnenland
externe_link: "https://www.telegraaf.nl/nieuws/3544813/rotterdamse-buurt-opgeschrikt-door-schietpartij-begin-net-met-eten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e32c19cc-7031-11e9-941a-02c309bc01c1.jpg"
---

<p class="intro">Vanuit een rijdende auto is op de Ramlehweg in Rotterdam-Kralingen geschoten op meerdere personen die in een stilstaand voertuig zaten. Sociale media-gebruikers maken melding van schoten die maandag aan het begin van de avond te horen waren.</p> <p>Het stilstaande voertuig werd geraakt, maar er raakte niemand gewond, aldus de politie. Agenten hebben de straat afgezet en de politie roept in een bericht getuigen op om zich te melden. Op beelden is te zien dat de politie massaal is uitgerukt. Er wordt forensisch onderzoek gedaan en ook camerabeelden zijn welkom.</p><p>Volgens fotografen ter plekke is een woning geraakt. Journalist Maikel Coomans zegt op Twitter dat hij zeven schoten hoorde. „Begin net aan het eten hier en ineens om 1837 ’pang pang .. ’.”</p>
