---
layout: post
title: "’Geen aanwijzingen Rusland-connectie Trump’"
date: Thu, 18 Apr 2019 16:52:12 +0200
category: nieuws
externe_link: "https://www.telegraaf.nl/nieuws/3466724/geen-aanwijzingen-rusland-connectie-trump"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8c69329c-61e9-11e9-b4ef-0217670beecd.jpg"
---

<p class="intro">Het onderzoek in de VS van speciaal aanklager Robert Mueller heeft geen aanwijzingen opgeleverd dat president Donald Trump of zijn campagneteam samenwerkten met Rusland tijdens de presidentsverkiezingen in 2016. Dat verklaarde de Amerikaanse minister William Barr donderdag.</p> <p>Barr gaf een persconferentie kort voordat hij het rapport van de commissie Mueller aan het parlement zou overhandigen. In dat rapport zijn bepaalde passages onleesbaar gemaakt uit veiligheidsoverwegingen.</p><p>Mueller en zijn team onderzochten bijna twee jaar of er geheime afspraken bestonden tussen Moskou en het campagneteam van Donald Trump bij de vermeende Russische pogingen om de presidentsverkiezingen van 2016 te beïnvloeden. Dat zou onder andere zijn gebeurd via social media en het hacken van e-mails.</p><p>Barr heeft Trump al eerder vrijgepleit in een zeer beknopte weergave van het lijvige rapport.</p><p>Volgens de minister heeft Mueller tien momenten opgesomd waarbij Trump mogelijk de rechtsgang tijdens het onderzoek heeft belemmerd. Maar Barr verklaarde dat hij bekijkt of daar daadwerkelijk sprake van was. Trump heeft zich volgens Barr niet bemoeid met welke passages onleesbaar zijn gemaakt. Hij wilde ook niet dat bepaalde informatie niet openbaar wordt.</p><p>Trump reageerde via Twitter met een Game of Thrones-achtige foto met de tekst ’Game Over’.</p>
