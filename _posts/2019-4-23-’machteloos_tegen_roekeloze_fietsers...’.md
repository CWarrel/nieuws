---
layout: post
title: "’Machteloos tegen roekeloze fietsers...’"
date: Tue, 23 Apr 2019 12:30:00 +0200
category: overig
externe_link: "https://www.telegraaf.nl/watuzegt/3482332/machteloos-tegen-roekeloze-fietsers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/66c8b50a-65b1-11e9-966f-0217670beecd.jpg"
---

<p class="intro">Weer een dodelijk ongeval met een vrachtwagen en een fietser in Amsterdam. Erg triest uiteraard, alleen verbaast het me dat de vrachtwagenchauffeur meteen aangehouden wordt, stelt J. de Vries.</p> <p>Als trucker zit ik regelmatig in deze stad en voel me soms compleet machteloos. Zowel fietsers als scooterrijders trekken zich niets aan van de verkeersregels. Neem je de bocht, schieten ze er nog even lekker tussendoor en zeg je er wat van, krijg je een grote waffel toe. Rood licht wordt massaal genegeerd en ga zo maar door.</p><p>Gaat het dan mis door hun verkeersgedrag dan hebben wij het als truckers weer gedaan. De politie kijkt ernaar, maar handhaven ho maar...</p><p>De hele Amsterdamse mentaliteit wat de verkeersveiligheid betreft, is te triest voor woorden!</p><p>J. de Vries, Ter Aar</p>
