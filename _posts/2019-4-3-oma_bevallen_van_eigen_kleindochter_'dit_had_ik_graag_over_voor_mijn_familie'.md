---
layout: post
title: "Oma bevallen van eigen kleindochter: 'dit had ik graag over voor mijn familie'"
date: Wed, 03 Apr 2019 13:33:23 +0200
categories: 
- entertainment 
- opmerkelijk 
externe_link: "https://nos.nl/l/2278835"
feature_image: "https://nos.nl/data/image/2019/04/03/541159/1008x567.jpg"
---

<p>"Het enige wat ik hoefde te doen was anderhalf jaar van mijn leven op te geven". De 61-jarige Cecile Eledge uit Nebraska beviel vorige week van een meisje, de dochter van haar zoon en schoonzoon. Draagmoeder van haar eigen kleindochter dus. "Dat had ik graag voor mijn familie over", vertelt ze terugkijkend op die periode.</p>
<p>Die periode begon met de wens van haar zoon Matthew die samen met zijn vriend Elliot graag een baby wilde. Cecile besloot zich aan te bieden als draagmoeder voor het stel. "Ik zei: als jullie iemand zoeken, denk aan mij, ik zou graag de drager van de zwangerschap zijn."</p>
<p>Omdat Cecile vanwege haar leeftijd al ruim tien jaar niet meer vruchtbaar is, was er nog meer hulp nodig. De zus van Elliot schonk haar eitjes. Met het sperma van Matthew werden die bevrucht en in de baarmoeder van Cecile geplaatst. En met succes: na de eerste keer was de zwangerschap een feit.</p>
<p>Baby Uma Louise is inmiddels een week oud:</p>
<p>Voor Matthew was het zeker aan het begin wel even raar dat zijn moeder hun draagmoeder werd. "Ik had nooit gedacht ooit over de baarmoeder van mijn moeder te hoeven praten", zei hij. Terugblikkend is hij heel trots en dankbaar. "Mijn moeder heeft veel moeten doorstaan om haar eigen kleinkind te krijgen."</p>
<h2>Vernoemd</h2>
<p>Inmiddels is de zwangerschap achter de rug en is Uma Louise een week oud. Met beiden gaat het goed. "Ik ben vorige week bevallen van een kind. Dat is wat ze me verteld hebben", zegt Cecile grappend.</p>
<p>Het meisje is vernoemd naar haar oma, wier tweede naam Louise is. "We wilden dat Uma zo een connectie heeft met haar oma."</p>
