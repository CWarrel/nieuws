---
layout: post
title: "Wall Street licht hoger"
date: Tue, 16 Apr 2019 20:15:42 +0200
categories: 
- financieel 
- koersen 
externe_link: "https://www.telegraaf.nl/financieel/3455542/wall-street-licht-hoger"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/02a40ae4-6074-11e9-a131-0255c322e81b.jpg"
---

<p class="intro">De Amerikaanse aandelenbeurzen stonden dinsdag tijdens de middaghandel in New York licht in de plus. Beleggers op Wall Street verwerkten weer een reeks kwartaalcijfers. Onder meer Bank of Amerika en UnitedHealth Group, de grootste zorgverzekeraar in de Verenigde Staten, gaven een kijkje in de boeken.</p> <p>De Dow-Jonesindex noteerde rond 19.30 uur (Nederlandse tijd) 0,1 procent hoger op 26.416 punten. De brede S&amp;P 500 steeg ook 0,1 procent, tot 2909 punten. Techbeurs Nasdaq ging 0,4 procent omhoog, naar 8008 punten.</p><p>Bank of America zette in het eerste kwartaal een hoger resultaat in de boeken ten opzichte van een jaar eerder, waarmee de winst naar het hoogste niveau ooit steeg. Maar analisten waren toch niet helemaal tevreden. Het aandeel noteerde 0,2 procent hoger.</p><p>Puzzelen</p><p>De cijfers van UnitedHealth waren voor beleggers ook puzzelen. Na een hogere opening zakte de koers vervolgens bijna 6 procent. Medisch bedrijf Johnson &amp; Johnson (J&amp;J) deed het wel goed, met een plus van 2,2 procent. Het concern krikte onder meer zijn prognose op.</p><p>Ook BlackRock (plus 2,8 procent) kwam met cijfers. De omzet zakte ietwat in het eerste kwartaal en de winst bleef vrijwel vlak vergeleken met een jaar daarvoor. De vermogensbeheerder trok wel meer kapitaal aan: de netto-instroom was hoger en het beheerd vermogen ging omhoog.</p><p>China</p><p>Op de financiÃ«le markten wordt verder uitgekeken naar de publicatie van de Chinese economische groeicijfers op woensdag. Een teleurstellend cijfer kan roet in het eten gooien van de recente opmars op Wall Street. De Organisatie voor Economische Samenwerking en Ontwikkeling (OESO) schroefde dinsdag zijn raming voor de groei van de Chinese economie naar beneden bij.</p><p>De euro stond op 1,1287 dollar, tegen 1,1291 dollar bij het sluiten van de Europese beurzen eerder op de dag. De prijs van een vat Amerikaanse olie steeg 0,5 procent tot 63,75 dollar. Brentolie kostte 0,4 procent meer op 71,44 dollar per vat.</p>
