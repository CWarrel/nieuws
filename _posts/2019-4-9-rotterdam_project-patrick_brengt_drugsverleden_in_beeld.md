---
layout: post
title: "Rotterdam Project-Patrick brengt drugsverleden in beeld"
date: Tue, 09 Apr 2019 18:18:31 +0200
category: entertainment
externe_link: "https://www.telegraaf.nl/entertainment/3419672/rotterdam-project-patrick-brengt-drugsverleden-in-beeld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1dc76c94-5ae3-11e9-847b-0218eaf05005.jpg"
---

<p class="intro">Patrick van der Jagt stal de harten van de duizenden kijkers met zijn deelname aan Het Rotterdam Project afgelopen jaar. De ex-verslaafde bleek een talent voor fotograferen te hebben en begon zijn kijk op het leven vast te leggen. Met de expositie In Herstel brengt hij nu zijn eigen verhaal in beeld.</p> <p>In Het Rotterdam Project kreeg de kijker al een duidelijk beeld van het verleden van Patrick, maar de fotograaf wil nu zijn leven delen middels een expositie. „Op 1, 2 en 3 mei is mijn expositie In Herstel te zien voor iedereen in de Fenix Loods (in Rotterdam, red.). Mijn drugsverleden, de ellende en mijn herstel is het middelpunt van de expositie”, zo laat hij weten. „De entree is gratis, als support kan je foto’s kopen.”</p><p>Overigens krijgt Patrick ook een eigen programma: Caveman. Hierin wordt hij verder gevolgd en is te zien hoe hij zijn leven verder oppakt na Het Rotterdam Project, wat eindigde met zijn opname in een afkickkliniek. „Het gaat goed, ik heb een eigen huis en een eigen bedrijf. Ik heb een nieuw leven opgebouwd”, liet hij eind maart in De Wereld Draait Door weten. „Ik wil niet zeggen dat Beau mij gered heeft, maar zo is het wel.” Caveman is vanaf 24 april te zien bij RTL 5.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
