---
layout: post
title: "Vliegtickets stuwen consumentenprijzen"
date: Tue, 07 May 2019 06:39:52 +0200
categories: 
- financieel 
- geld 
externe_link: "https://www.telegraaf.nl/financieel/3545474/vliegtickets-stuwen-consumentenprijzen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bcd7d0cc-70b3-11e9-8714-02d1dbdc35d1.jpg"
---

<p class="intro">Consumentengoederen en -diensten waren in april 2,9 procent duurder dan een jaar eerder, aldus het Centraal Bureau voor de Statistiek (CBS). Dit kwam vooral door de prijsontwikkeling van vliegtickets en een verblijf in bungalowparken. Rond feestdagen en in vakanties zijn de prijzen van deze diensten hoger doordat meer mensen met vakantie gaan.</p> <p>Vorig jaar viel het paasweekend in de laatste week van maart en dit jaar midden in april. Ook benzine had volgens het statistiekbureau een verhogend effect op de stijging van de consumentenprijzen. De prijsontwikkeling van kleding had daarentegen een verlagend effect.</p><p>In maart betaalde de consument 2,8 procent meer dan vorig jaar. De consumentenprijsindex (CPI) is een belangrijke indicator voor het verschijnsel inflatie, maar is niet hetzelfde. De index geeft het prijsverloop weer van een pakket goederen en diensten zoals dagelijkse boodschappen, kleding, benzine, huur en verzekeringspremies. Inflatie is breder dan de prijsontwikkeling van consumentengoederen en -diensten, want bijvoorbeeld ook koopwoningen, industriÃ«le producten, aandelen en goud veranderen van prijs.</p><p>Naast de consumentenprijsindex (CPI) berekent het CBS ook de Europees geharmoniseerde consumentenprijsindex (HICP). In april waren goederen en diensten in Nederland volgens de HICP 3 procent duurder dan een jaar eerder. Dat is de hoogste stijging na juli 2013. In maart was dat nog 2,9 procent. De prijsstijging in Nederland behoort tot de hoogste in de eurozone. Daar nam de prijsstijging gemiddeld toe van 1,4 naar 1,7 procent. Het verschil tussen de prijsstijging in Nederland en in de eurozone is sinds afgelopen januari flink opgelopen, aldus het CBS. In januari zijn in Nederland het lage btw-tarief en de belasting op energie verhoogd.</p>
