---
layout: post
title: "Baas Wereldbank wil goede band met China"
date: Thu, 11 Apr 2019 15:37:35 +0200
category: financieel
externe_link: "https://www.telegraaf.nl/financieel/3431532/baas-wereldbank-wil-goede-band-met-china"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f6f59c44-5c5e-11e9-9405-0218eaf05005.jpg"
---

<p class="intro">De nieuwe baas van de Wereldbank, David Malpass, wil komende jaren vooral de allerarmste landen helpen. Ook kijkt hij uit naar een „constructieve relatie” met China. Dat heeft de Amerikaan gezegd op de eerste persconferentie in zijn nieuwe rol.</p> <p>De benoeming van Malpass zorgde onlangs voor veel ophef. De 63-jarige econoom en voormalig Amerikaans onderminister staat bekend als een loyale aanhanger van president Donald Trump. Ook zou hij een harde opstelling richting China voor ogen hebben.</p><p>Donderdag schetste Malpass een toekomstbeeld waarin China zal veranderen van een land dat veel leent van de Wereldbank, naar een land dat minder leent en tegelijk ook geeft aan andere landen. Hij benadrukte dat dit vorig jaar ook al was afgesproken met de Wereldbank. Ook zei Malpass dat de armste landen momenteel het hardst geraakt worden door de wereldwijde afkoeling van de economie. Die landen helpen heeft daarom prioriteit.</p>
