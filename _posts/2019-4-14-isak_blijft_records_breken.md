---
layout: post
title: "Isak blijft records breken"
date: Sun, 14 Apr 2019 16:47:12 +0200
category: sport
externe_link: "https://www.telegraaf.nl/sport/3442853/isak-blijft-records-breken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3fff07ba-5ec4-11e9-b4ef-0217670beecd.JPG"
---

<p class="intro">Met zijn treffer tegen PEC Zwolle (2-0) heeft de Zweedse aanvaller Alexander Isak bij Willem II een beetje geschiedenis geschreven. De excellerende huurling van Borussia Dortmund is de eerste buitenlandse speler die in zijn eerste twaalf Eredivisieduels minstens twaalf keer tot scoren is gekomen.</p> <p>Vijf Nederlandse spelers maakten twaalf of meer goals in hun eerste twaalf eredivisiewedstrijden. Hans Venneker was in het seizoen 1964-1965 de laatste die een dergelijk kunststukje leverde. Hij maakte er destijds zestien voor Feyenoord.</p><p>Isak scoorde voor de zevende eredivisiewedstrijd op rij namens Willem II. Dat is een clubrecord, zo meldde databureau Gracenote. De laatste speler die in zeven opeenvolgende eredivisieduels van zijn club scoorde, was Vincent Janssen namens AZ in het seizoen 2015-2016.</p><p>Isak was bij de laatste elf doelpunten van Willem II direct betrokken (acht goals, drie assists). Isak miste tegen PEC Zwolle in de extra tijd nog wel een strafschop, nadat hij er vier op rij had benut in de laatste twee thuisduels.</p>
