---
layout: post
title: "Vettel snel, vierde tijd Verstappen"
date: Fri, 12 Apr 2019 05:33:02 +0200
categories: 
- sport 
- scoreboard 
externe_link: "https://www.telegraaf.nl/sport/3434278/vettel-snel-vierde-tijd-verstappen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bd4cfb36-5cef-11e9-847b-0218eaf05005.jpg"
---

<p class="intro">Sebastian Vettel heeft tijdens de eerste vrije training voor de Grand Prix van China de snelste tijd neergezet. De Ferrari-coureur was met een tijd van 1.33,911 ruim twee tienden van een seconde sneller dan regerend wereldkampioen Lewis Hamilton.</p> <p>Vettels teamgenoot Charles Leclerc was iets langzamer dan Hamilton. Max Verstappen noteerde in het droge Shanghai de vierde tijd tijdens de eerste trainingssessie. De Limburger was ruim vier tienden langzamer dan Vettel. Dat verschil zat hem in de laatste sector, met het karakteristieke lange rechte stuk op het Shanghai International Circuit.</p><p>Ferrari is ten opzichte van Red Bull Racing met de sterke motor in het voordeel op dat gedeelte. Antonio Giovinazzi (Alfa Romeo) kwam als enige coureur niet tot een tijd.</p><p>Verstappen en Hamilton zetten hun snelste rondetijd overigens neer op de zachtste band. De Ferrari-coureurs reden alleen op de mediums. De tweede vrije training start vrijdagochtend om 8.00 Nederlandse tijd.</p><p>Bekijk hieronder de Formule 1 Opwarmronde, met onze verslaggever Erik van Haren en voormalig F1-coureur Jan Lammers:</p>
