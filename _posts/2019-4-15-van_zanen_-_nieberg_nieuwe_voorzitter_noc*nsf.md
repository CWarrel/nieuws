---
layout: post
title: "Van Zanen - Nieberg nieuwe voorzitter NOC*NSF"
date: Mon, 15 Apr 2019 20:31:21 +0200
category: sport
externe_link: "https://www.telegraaf.nl/sport/3449438/van-zanen-nieberg-nieuwe-voorzitter-noc-nsf"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/aab1163c-5fac-11e9-ab1a-0218eaf05005.jpg"
---

<p class="intro">De algemene vergadering van NOC*NSF heeft unaniem gekozen voor Anneke van Zanen - Nieberg als nieuwe voorzitter.</p> <p>De 55-jarige Van Zanen volgt op 20 mei André Bolhuis op wiens maximale termijn in november zou verlopen. Met het oog op het olympische jaar 2020 besloot de voormalig tophockeyer een halfjaar eerder een stap opzij te doen.</p><p>Van Zanen is geen onbekende bij de sportkoepel waar ze van 2010 tot 2016 als penningmeester zitting had in het bestuur. Een vertrouwenscommissie schoof haar als beste kandidaat naar voren, waarna het bestuur die voordracht ondersteunde. Het was aan de leden om maandagavond in te stemmen met haar benoeming. Dat gebeurde zoals verwacht.</p><p>Website</p><p>NOC*NSF heeft maandag een website geopend waarop mensen terechtkunnen die vermoedens hebben over grensoverschrijdend gedrag in de sport. Het is een voortvloeisel van het rapport dat de onderzoekscommissie De Vries in december 2017 presenteerde over seksuele intimidatie en misbruik in de sport. Daarin stonden 42 aanbevelingen om te komen tot een veiliger sportklimaat.</p><p>De site heeft onder meer een chatfunctie. „Het is cruciaal dat meer mensen over dit onderwerp durven te praten”, lichtte Emiel Krijt, namens NOC*NSF verantwoordelijk voor het project, tijdens een extra algemene vergadering toe. „En dan niet alleen de slachtoffers zelf, maar vooral alle andere mensen die vermoedens hebben van seksuele intimidatie en misbruik.”</p>
