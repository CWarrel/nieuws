---
layout: post
title: "Kiadis neemt Amerikaans CytoSen over"
date: Wed, 17 Apr 2019 07:31:27 +0200
categories: 
- financieel 
- koersen 
externe_link: "https://www.telegraaf.nl/financieel/3456408/kiadis-neemt-amerikaans-cyto-sen-over"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4b767960-60d2-11e9-b4ef-0217670beecd.jpg"
---

<p class="intro">Biotechnoloog Kiadis Pharma neemt het Amerikaanse CytoSen Therapeutics over. De deal wordt voldaan in aandelen, zo bleek woensdag.</p> <p>CytoSen-aandeelhouders ontvangen 1,94 miljoen aandelen Kiadis, als vooruitbetaling. Zij komen daarnaast in aanmerking voor een mogelijke extra uitkering in aandelen Kiadis, na het behalen van mijlpalen. Daarbij gaat het om 5,82 miljoen stukken. De meerderheid van de aandelen mag voor een periode van twee jaar na afronding van de deal niet worden verkocht.</p><p>CytoSen, een privaat bedrijf, ontwikkelde een eigen zogeheten natural killer (NK) cel-platform. Zijn NK-celtherapie-kandidaat, CSDT002-NK, gaat naar verwachting in 2020 de klinische ontwikkeling in. De onderneming heeft momenteel circa 6 miljoen dollar in contanten in kas.</p><p>Aandeelhouders moeten de deal overigens nog goedkeuren. Daarvoor is een buitengewone vergadering uitgeschreven op woensdag 29 mei. Twee grootaandeelhouders van Kiadis, Life Sciences Partners en Draper Espri, steunen de transactie. Als er onverhoopt toch geen deal komt, ontvangt CytoSen 1 miljoen dollar in contanten of aandelen van Kiadis.</p>
