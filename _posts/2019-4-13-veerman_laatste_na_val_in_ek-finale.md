---
layout: post
title: "Veerman laatste na val in EK-finale"
date: Sat, 13 Apr 2019 15:57:33 +0200
category: sport
externe_link: "https://www.telegraaf.nl/sport/3440507/veerman-laatste-na-val-in-ek-finale"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/160c2ca6-5df4-11e9-b6df-02d2fb1aa1d7.JPG"
---

<p class="intro">Turnster Sanna Veerman is op haar eerste EK bij de senioren als achtste en laatste geëindigd in de toestelfinale op het onderdeel brug met ongelijke leggers.</p> <p>De 17-jarige Veerman, afkomstig uit Oosthuizen en turnend bij Turnz Amsterdam, kwam tot een score van 12,366. Een fout in haar oefening, waarna ze naar de grond ging, kostte haar een vol punt.</p><p>Iliankova</p><p>Het goud was voor de Russische Anastasia Iliankova, die haar oefening beloond zag met een score van 14,833. Haar landgenote Angelina Melnikova was met 14,533 goed voor zilver. Het brons ging naar de Italiaanse Alice D’Amato: 14,400.</p><p>Veerman was afgelopen najaar al mee naar de WK in Doha waar ze echter als reserve niet in actie kwam. Ze had zich in Szczecin met de gedeelde vierde score (14,133) gekwalificeerd voor de finale.</p><p>Dalalojan</p><p>De Rus Artur Dalalojan heeft alsnog een gouden medaille veroverd bij de EK. Dalalojan, de regerend wereldkampioen allround, deed dat een dag nadat hij in de meerkampfinale zijn landgenoot Nikita Nagorny had zien winnen.</p><p>Dalalojan won de toestelfinale op vloer, een onderdeel waarop hij regerend wereldkampioen is. Hij kwam uit op een score van 15,100. Het zilver was voor de Israëliër Artem Dolgopyat (14,900). De Rus Dmitri Lankin pakte het brons: 14,800.</p>
