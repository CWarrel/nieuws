---
layout: post
title: "Oud-verdachten klagen advocaten Jussie Smollett aan"
date: Wed, 24 Apr 2019 08:19:55 +0200
categories: 
- entertainment 
- gossip 
externe_link: "https://www.telegraaf.nl/entertainment/3486870/oud-verdachten-klagen-advocaten-jussie-smollett-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dfa87e46-666b-11e9-bbde-0217670beecd.jpg"
---

<p class="intro">De twee broers die een tijdlang als verdachten werden aangemerkt in de zaak van Jussie Smollett, klagen de advocaten van de Empire-acteur aan. Volgens Olabinjo en Abimbola Osundairo bleef het juridische team van Smollett hen aanvallen, zelfs nadat de politie had geconcludeerd dat de acteur een aanval op hem in scène had gezet.</p> <p>De politie in Chicago kwam na uitgebreid onderzoek tot de conclusie dat Smollett de broers heeft betaald om een mishandeling in scène te zetten. Hij verklaarde tegenover de autoriteiten dat hij eind januari door twee mannen werd aangevallen die racistische en antihomo-uitspraken deden, een vloeistof over hem heen gooiden en een strop om zijn nek bonden.</p><p>Een advocaat van de broers verklaarde dinsdag tegenover Reuters dat de twee spijt hebben van hun medewerking. „Ze realiseren zich dat ze fout zaten. Ze hebben daar hun excuses voor aangeboden. Maar ze waren niet betrokken bij het inschakelen van de politie en hebben niet meegedaan aan het belazeren van het politiekorps.” De Osundairo’s eisen een onbekend geldbedrag.</p><p>Smollett heeft altijd ontkend dat hij een valse aangifte van mishandeling heeft gedaan. Hij kreeg vorige maand zestien aanklachten aan zijn broek, maar die werden enkele dagen later ingetrokken omdat de aanklagers niet dachten dat hij gestraft zou worden met meer dan de boete en werkstraf die hij al had voltooid. Wel loopt er nog een zaak van de gemeente Chicago tegen de acteur. De stad wil een vergoeding van zo’n 130.000 dollar (115.000 euro) zien voor de onnodige inzet van rechercheurs voor het onderzoek naar de mishandeling.</p>
