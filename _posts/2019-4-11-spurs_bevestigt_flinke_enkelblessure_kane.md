---
layout: post
title: "Spurs bevestigt: flinke enkelblessure Kane"
date: Thu, 11 Apr 2019 21:10:58 +0200
category: sport
externe_link: "https://www.telegraaf.nl/sport/3433543/spurs-bevestigt-flinke-enkelblessure-kane"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c51e5af6-5c8d-11e9-a27a-02d1dbdc35d1.jpg"
---

<p class="intro">Aanvaller Harry Kane heeft in het duel met Manchester City in de Champions League van afgelopen dinsdag een flinke blessure aan de banden van zijn linkerenkel opgelopen.</p> <p>Zijn club Tottenham Hotspur meldde echter niet hoe lang de Engelse international uitgeschakeld zal zijn. De Londense club hoopt in de loop van de week meer informatie daarover te hebben.</p><p>Manager Mauricio Pochettino zei na afloop van het duel dat de Spurs met 1-0 wonnen te vrezen dat hij de rest van het seizoen geen beroep meer kan doen op Kane. In januari was de spits ook geblesseerd geraakt aan dezelfde enkel. Hij stond toen een maand aan de kant.</p><p>Tottenham meldde ook dat Dele Alli een breukje in zijn linkerhand heeft opgelopen. De club onderzoekt nog of de middenvelder aanstaande zaterdag kan spelen in het duel met Huddersfield Town.</p>
