---
layout: post
title: "Bronchitis houdt Belgische toprenner niet tegen"
date: Thu, 04 Apr 2019 22:01:48 +0200
categories: 
- sport 
- wielrennen 
externe_link: "https://www.telegraaf.nl/sport/3397675/bronchitis-houdt-belgische-toprenner-niet-tegen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7acd3bf8-5714-11e9-b866-0218eaf05005.jpg"
---

<p class="intro">Oliver Naesen start zondag als kopman van AG2R La Mondiale in de Ronde van Vlaanderen.</p> <p>De Belgische kampioen kampt met bronchitis, maar werd donderdag opgenomen in de selectie van zijn Franse ploeg. De bronchitus stak waarschijnlijk de kop op door de champagnedouche tijdens de podiumceremonie na Gent-Wevelgem.</p><p>„Hij kan gewoon deelnemen aan de Ronde”, zegt de ploeg die verder met onder anderen de Belg Stijn Vandenbergh en de Zwitser Silvan Dillier in Antwerpen aan de start verschijnt. Dillier werd vorig jaar tweede achter Peter Sagan in Parijs-Roubaix.</p><p>Naesen, wiens beste uitslag in de Ronde van Vlaanderen de elfde plek is, werd dit seizoen al tweede in Milaan-Sanremo, derde in Gent-Wevelgem, achtste in de E3 Harelbeke en tiende in de Omloop Het Nieuwsblad.</p><p>Trek-Segafredo heeft met de Belg Jasper Stuyven, de Duitser John Degenkolb en de Deen Mads Pedersen een sterk blok. Pedersen werd vorig jaar tweede achter Niki Terpstra, Degenkolb finishte al drie keer in de top tien. Koen de Kort is een van de helpers in het team voor zondag.</p>
