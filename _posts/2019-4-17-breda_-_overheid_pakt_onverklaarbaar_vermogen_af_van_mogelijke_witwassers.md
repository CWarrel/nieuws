---
layout: post
title: "Breda - Overheid pakt onverklaarbaar vermogen af van mogelijke witwassers"
date: Wed, 17 Apr 2019 12:47:00 GMT
categories: 
- noord-brabant 
- breda 
externe_link: "https://www.politie.nl/nieuws/2019/april/17/08-overheid-pakt-onverklaarbaar-vermogen-af-van-mogelijke-witwassers.html"
---

Gedurende een gezamenlijke actie tegen ondermijnende criminaliteit, zijn er woensdag 17 april acht aanhoudingen verricht en 13 auto’s, een camper en een motor in beslag genomen, met een totaalwaarde van minimaal 200.000 euro. Ook is er beslag gelegd op twee rekeningen met een tegoed van vermoedelijk tienduizenden euro’s en heeft het CJIB beslag gelegd op een woning in Oosterhout. De Belastingdienst inde tijdens de actie een bedrag van 35.000 euro en nam vier voertuig in beslag. Door een intensieve samenwerking tussen onder andere de politie, het Regionale Informatie en Expertise Centrum (RIEC), de gemeentes, de Belastingdienst, de Douane, het Openbaar Ministerie en CJIB, zijn die dag acht adressen bezocht waar eigenaren onverklaarbaar vermogen zouden bezitten. Deze actie komt voort uit de extra financiën die zijn vrijgemaakt in het kader van de geïntensiveerde aanpak van ondermijning.
