---
layout: post
title: "Shell: Loonacties bij Moerdijk gevaarlijk"
date: Fri, 19 Apr 2019 14:39:11 +0200
categories: 
- financieel 
- koersen 
externe_link: "https://www.telegraaf.nl/financieel/3471309/shell-loonacties-bij-moerdijk-gevaarlijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ac5a0c86-62a0-11e9-8d7a-0218eaf05005.jpg"
---

<p class="intro">Shell is bang voor de veiligheid van mensen en milieu in Moerdijk als vakbondsacties van FNV en CNV vanaf vrijdag doorgaan. Dat laat het bedrijf vrijdag weten tijdens een kort geding bij de rechtbank in Breda.</p> <p>Shell vroeg vrijdag aan de rechter om de door de bonden aangekondigde acties tegen te houden.</p><p>De bonden willen dat werknemers geen overuren maken bij een groot onderhoud op de locatie in Moerdijk. Daardoor wordt het onderhoud vertraagd of zelfs uitgesteld. Dat kost de chemiereus mogelijk honderden miljoenen, zeiden advocaten van Shell.</p><p>Vakbonden en Shell kunnen het niet eens worden over een nieuwe cao. De bonden willen een structurele loonsverhoging van 5 procent per jaar en vermindering van werkdruk. Shell biedt een stuk minder.</p><p>Ook op de locatie in Pernis is al gestaakt. Vorige week kondigde Shell aan lonen van stakende werknemers te korten.</p><p>Voor de onderhoudsklus in Moerdijk zijn behalve de vierhonderd eigen werknemers van de fabriek ook nog 2500 externe krachten ingehuurd. Zij lopen veiligheidsrisico’s bij de actie, stelt Shell. De advocaat van het bedrijf wees ook op een brief van de Omgevingsdienst Midden- en West-Brabant, die zorgen uitte om de veiligheid.</p><p>De vakbonden bepleitten dat de veiligheidsrisico’s niet zo groot zijn als Shell wil doen voorkomen. Advocaten van FNV zeiden tegen de rechter dat de acties van werknemers uiteraard geld kosten. ,,Maar zelfs als het honderden miljoenen kost, is dat voor Shell maar een beetje. Het is David tegen Goliath. Daarnaast kan Shell heel makkelijk iets doen tegen deze kosten door een goed bod te doen.’’</p><p>De rechter heeft Shell en de bonden tot vrijdagmiddag half vier gegeven om er nog uit te komen met elkaar. Anders doet hij om vier uur uitspraak.</p>
