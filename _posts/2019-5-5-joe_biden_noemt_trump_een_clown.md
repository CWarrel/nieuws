---
layout: post
title: "Joe Biden noemt Trump een clown"
date: Sun, 05 May 2019 09:35:22 +0200
category: buitenland
externe_link: "https://www.telegraaf.nl/nieuws/3538333/joe-biden-noemt-trump-een-clown"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6343e840-6f08-11e9-bbde-0217670beecd.jpg"
---

<p class="intro">De Democratische presidentskandidaat Joe Biden heeft zich laten verleiden om president Donald Trump een bijnaam te geven. „Er zijn zoveel bijnamen die ik deze man zou kunnen geven. Laten we beginnen met clown”, zei Biden op een bijeenkomst in South Carolina om fondsen te werven voor zijn campagne.</p> <p>De Democraat, die vice-president was onder Barack Obama, liet zich zelfs ontvallen dat hij Trump een ’no good S.O.B’ vindt, een ’kwalijke klootzak’.</p><p>Trump staat erom bekend dat hij zijn politieke tegenstanders afserveert met weinig vleiende bijnamen. Vooral de Democratische presidentskandidaten moeten het ontgelden. Biden noemt hij bijvoorbeeld ’Sleepy Joe’, slaperige Joe. Bernie Sanders is ’Crazy Bernie’, Elizabeth Warren is ’Pocahontas’, Beto O’Rourke is een ’flake’ (mafkees), Kirsten Gillibrand is een ’lightweight’ en Kamala Harris is ’nasty’.</p>
