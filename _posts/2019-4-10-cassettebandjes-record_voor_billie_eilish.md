---
layout: post
title: "Cassettebandjes-record voor Billie Eilish"
date: Wed, 10 Apr 2019 11:05:00 +0200
categories: 
- entertainment 
- sterren 
externe_link: "https://www.telegraaf.nl/entertainment/3422878/cassettebandjes-record-voor-billie-eilish"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dbc235fc-5b7a-11e9-8c76-02d1dbdc35d1.jpg"
---

<p class="intro">Billie Eilish rijgt de records aaneen met haar debuutalbum When We All Fall Asleep, Where Do We Go?. De pas 17-jarige zangeres scoort niet alleen in streaming en met de verkoop van cd’s en vinyl maar ook de cassettebandjes met haar muziek vliegen de winkels uit.</p> <p>Van het album, dat vorige week uitkwam, gingen in de eerste zeven dagen 3355 bandjes over de toonbank in Groot-Brittannië, zo weet Music Week. Daarmee heeft ze dit jaar verreweg de succesvolste release op cassette te pakken. Tot nu toe stond het aantal op 1509 voor Wasteland Baby van Hozier.</p><p>In navolging van de opleving van vinyl is recent ook een cassette-revival ontstaan. „Er is iets vreemds gaande”, zegt platenbaas Tom March van Polydor tegen het muziekblad. Volgens hem willen mensen weer dingen in huis hebben in plaats van alleen van internet streamen.</p><p>Billie Eilish brak afgelopen week meerdere records. Zo was de Amerikaanse de jongste zangeres ooit aan top van de Britse albumlijst.</p>
