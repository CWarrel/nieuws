---
layout: post
title: "Acer opent aanval op Apple"
date: Thu, 11 Apr 2019 21:49:59 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f151c3e6-5ca2-11e9-b843-0218eaf05005.jpg"
---

<p class="intro">Apple is het monopolie in de creatieve sector kwijt. De Taiwanese multinational Acer opent met de lancering van het nieuwe productportfolio ConceptD tijdens het jaarlijkse persevenement next@acer serieus de aanval op de veeleisende creatieve gebruiker. In New York presenteerde ceo Jason Chen naast ConceptD een reeks aan nieuwe producten, waaronder nieuwe Chromebooks, gaming laptops, VR headsets en monitoren.</p> <p>Acer behoort tot de top vijf computerleveranciers in de wereld en is Nederland samen met HP marktleider op de consumentenmarkt. In het onderwijs is Acer onbetwist marktleider met Chromebooks. De laatstgenoemde categorie is overigens ook sterk in opmars in het bedrijfsleven. Acer heeft in de sterk groeiende Chromebooksector een marktaandeel van 80% met zijn Chromebooks en presenteerde gisteren twee premium modellen voor het bedrijfsleven.</p><p>Countrymanager Benelux Bart Janssen legt uit waarom Acer nu ook de creatieve sector binnentreedt: ,,De data wees uit dat in de creatieve sector voor Acer een mogelijkheid ligt. Creatievelingen eisen enorm hoge specificaties ten aanzien van performance, kleurechtheid en scherm. Daarnaast is ook het design een belangrijke factor."</p><p>De productlijn van Concept D is geoptimaliseerd voor grafisch ontwerpers, filmproducenten, engineers, architecten, ontwikkelaars en andere creators.</p><p>Benchmark</p><p>Desgevraagd laat Janssen weten het niet als een echte aanval te beschouwen, want veel Apple gebruikers kiezen ook voor het operating systeem. Opvallend is echter wel dat er een benchmark tevoorschijn werd getoverd waarbij de ConceptD-producten qua Delta E (kleurechtheid) en geluidsniveau Apple overtreffen.</p><p>,,Er is nu wat te kiezen waar dat voorheen niet het geval was. Wij zagen al dat 15% van onze gaming machines niet voor games maar creatieve doeleinden gekocht werden. Vanuit daar hebben wij ConceptD ontwikkeld. Stille, krachtige en goed uitziende premium high-end desktops, notebooks en monitoren", aldus Janssen.</p><p>En daar heeft Janssen gelijk in. Na de persconferentie was er uitgebreid de mogelijkheid om kennis te maken met de ConceptD-producten. Ze voelen goed, zijn stil, zijn niet zwaar en hebben een mooi en opvallend design. De creatieveling heeft vanaf nu echt wat te kiezen.</p>
