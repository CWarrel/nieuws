---
layout: post
title: "Engelse voetbalvakbond wil boycot sociale media wegens racisme"
date: Thu, 18 Apr 2019 21:57:07 +0200
category: nieuws
externe_link: "https://nos.nl/l/2281084"
feature_image: "https://nos.nl/data/image/2019/04/05/541606/1008x567.jpg"
---

<p>De Britse spelersvakbond Professional Footballers' Association (PFA) roept alle profvoetballers in Engeland en Wales op hun sociale mediakanalen vanaf morgenvroeg 24 uur lang niet te gebruiken. Hiermee wil de vakbond, met de spelers, protesteren tegen racisme in de stadions en online.</p>
<p>#Enough</p>
<p>De vakbond wil dat de profvoetballers vanaf 10.00 uur Nederlandse tijd niets meer plaatsen op sociale media. Alleen de hashtag #Enough ('Genoeg') zou nog zichtbaar moeten zijn. "Deze boycot moet de eenheid onder de voetballers onderstrepen", betoogt de PFA. "We roepen de sociale media en de voetbalbonden op harder op te treden tegen racisme, in en buiten het veld."</p>
<p>"De spelers weten uit ervaring hoe kwalijk racisme is en gebruiken hun sociale platforms om mensen aan te zetten tot verandering", stelt de PFA op haar website.</p>
<p>Volgens de PFA gaat het om de eerste actie in een lange campagne om een einde te maken aan racisme in het voetbal. Met name Engelse voetballers, onder wie Danny Rose (Tottenham Hotspur), Raheem Sterling (Manchester City) en Ashley Young (Manchester United), waren onlangs slachtoffer van racistische uitingen.</p>
<p>Danny Rose stelt op de site van PFA: "Ik wil niet dat toekomstige spelers doormaken wat ik in mijn carri√®re heb meegemaakt. We zijn niet bereid om toe te kijken terwijl er te weinig wordt gedaan door voetbalautoriteiten en socialemediabedrijven om spelers te beschermen tegen deze walgelijke misstand."</p>
