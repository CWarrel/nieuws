---
layout: post
title: "VEB uit weer verbazing over beloning TomTom"
date: Tue, 16 Apr 2019 12:46:41 +0200
categories: 
- financieel 
- koersen 
externe_link: "https://www.telegraaf.nl/financieel/3452050/veb-uit-weer-verbazing-over-beloning-tom-tom"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/20ec8df8-6035-11e9-8d0e-02d1dbdc35d1.jpg"
---

<p class="intro">De Vereniging van Effectenbezitters (VEB) wil opheldering van TomTom over het gewijzigde beloningsbeleid van de navigatiespecialist. De beleggersvereniging vindt dat het beleid in strijd is met de regels voor goed bestuur.</p> <p>Volgens de VEB is TomTom al jaren ,,onnavolgbaar" op het vlak van beloningen. ,,Eerst kregen bestuurders gratis opties, binnenkort worden deze vervangen door aandelen zonder dat hier een prestatie tegenover hoeft te staan", zo laat de vereniging weten. ,,Bestuurders hoefden alleen maar in dienst te blijven bij de navigatiedienstverlener. Prestatiedoelen waren er niet."</p><p>De aandeelhoudersvergadering van TomTom vindt woensdag plaats. De VEB wil bij die gelegenheid een tegengeluid laten horen voor het beloningsbeleid.</p>
