---
layout: post
title: "De uitzending van 26 april"
date: Fri, 26 Apr 2019 11:28:52 +0200
category: nieuws
externe_link: "https://nos.nl/l/2282134"
feature_image: "https://nos.nl/data/image/2019/04/26/546111/1008x567.jpg"
---

<h2>Afscheidsinterview met KLM-topman Hans Smits</h2>
<p>Hans Smits, voormalig Schiphol-directeur, nam gister afscheid van zijn functie als voorzitter van de raad van commissarissen van KLM. Ben Smith, de topman van Air France-KLM, heeft sinds donderdag zitting in de raad van commissarissen van KLM. Ook oud-minister Jan Kees de Jager, de financieel eindverantwoordelijke van telecomconcern KPN, is toegevoegd aan de toezichthoudende raad.</p>
<p>In een uitgebreid afscheidsinterview reageert Hans Smits op beruchte en beroemde fragmenten uit zijn tijd als voorzitter en licht hij openhartig het tumultueuze huwelijk tussen KLM en AirFrance toe.</p>
<h2>Zonne-energie groeit razendsnel</h2>
<p>Het zogenaamde opgesteld vermogen aan zonnepanelen is aanzienlijk gegroeid in 2018. Het opgesteld vermogen is van 1500 megawatt gegroeid naar 4400 megawatt in 2018. Vooral bij bedrijven was er een aanzienlijke toename, wel 71% vergeleken met een jaar eerder.</p>
<p>Deze groei komt grotendeels door de zonneparken, die vooral op het platteland verschijnen. In de noordelijke provincies zijn er zelfs zo veel zonneparken dat er is geen capaciteit meer is op het net om nieuwe zonneparken aan te sluiten. Het is niet gek dat de capaciteit zo is toegenomen, er is de afgelopen twee jaar zo'n tien miljard subsidie aan zonnepanelen toegezegd.</p>
<p>Huiseconoom Mathijs Bouman praat ons vanavond in de studio bij over de gevolgen van de vlucht van zonne-energie. </p>
