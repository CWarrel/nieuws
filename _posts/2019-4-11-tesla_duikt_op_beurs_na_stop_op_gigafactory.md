---
layout: post
title: "Tesla duikt op beurs na stop op Gigafactory"
date: Thu, 11 Apr 2019 15:42:52 +0200
category: financieel
externe_link: "https://www.telegraaf.nl/financieel/3431593/tesla-duikt-op-beurs-na-stop-op-gigafactory"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8d9df19e-5c6b-11e9-a27a-02d1dbdc35d1.jpg"
---

<p class="intro">Tesla zakt donderdag bijna 5% op de beurs. De autobouwer en accuproducent Panasonic zetten een plan voor investeringen in verdere uitbreiding van de zogeheten Gigafactory 1 in de ijskast.</p> <p>Reden voor de stap zou onder meer de mindere vraag naar Tesla-modellen zijn, zo schrijft de Aziatische zakenkrant Nikkei. Ook beloofde investeringen in China staan op losse schroeven.</p><p>„We zullen blijven investeren in Gigafactory 1 als dat nodig is. We verwachten echter dat er nog veel meer te winnen is bij het verbeteren van bestaande productieapparatuur dan eerder was ingeschat”, stelt Tesla.</p><p>In Gigafactory 1 in de Amerikaanse staat Nevada worden onder meer lithium-ionbatterij geproduceerd en Tesla's in elkaar gezet. De bedoeling was dat met een verdere kapitaalinjectie de productiecapaciteit fors zou worden uitgebreid.</p><p>De partijen staken eerder al een slordige 4,5 miljard dollar in de megafabriek. Er zouden nog honderden miljoenen volgen.</p><p>Mede omdat winstmarges van elektrische voertuigen zeer laag zijn, wordt nog eens goed nagedacht over de geplande belegging. Een woordvoerder van Tesla zegt tegen de krant dat het bedrijf investeringen blijft doen in Gigafactory 1 als dat nodig blijkt.</p>
