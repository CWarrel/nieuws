---
layout: post
title: "Oud-topman Ghosn in zelfgemaakte video: 'Dit is een complot'"
date: Tue, 09 Apr 2019 11:30:23 +0200
category: buitenland
externe_link: "http://feeds.nos.nl/~r/nosnieuwsbuitenland/~3/z0tR3xbnjzA/2279661"
feature_image: "https://nos.nl/data/image/2019/04/09/542412/1008x567.jpg"
---

<p>Volgens oud-topman van Nissan en Renault Carlos Ghosn hebben oud-collega's tegen hem samengespannen om hem achter de tralies te krijgen. Dat zegt hij in een door hemzelf gemaakte video, die vandaag op YouTube is geplaatst.</p>
<p>Ghosn werd vorige week in de Japanse hoofdstad Tokio voor de vierde keer gearresteerd. Hij wordt verdacht van miljoenenfraude.</p>
<p>Mogelijk heeft hij kort voor zijn arrestatie de video van ruim 7 minuten opgenomen.</p>
<p>"Als je nu naar me luistert, is het me niet gelukt om de persconferentie te geven die ik op 11 april had gepland om antwoord te geven op de vele vragen", zegt Ghosn in de video, gekleed in een witte blouse met zwarte colbert.</p>
<h2>'Vies spelletje'</h2>
<p>De zakenman werd in november voor de eerste keer aangehouden in Japan. Sindsdien zegt hij onschuldig te zijn. Iets dat hij ook in de video benadrukt.</p>
<p>Volgens hem is er door zijn collega's "een vies spelletje" gespeeld. "Dit is een complot", zegt Ghosn. Hij noemt geen namen, maar zegt dat de personen die hij beschuldigt van de samenzwering vreesden voor hun positie.</p>
<p>"Mijn grootste hoop is dat ik een eerlijk proces krijg, zodat ik van alle aanklachten kan worden vrijgesproken."</p>
<h2>Nissan: wangedrag Ghosn oorzaak</h2>
<p>Nissan laat in een reactie op de video weten dat enkel het "wangedrag" van Ghosn de oorzaak is van wat er nu gaande is.</p>
<p>Het autobedrijf onderstreept verder dat Ghosn unaniem is ontslagen: "Het interne onderzoek van Nissan heeft substantiÃ«le bewijzen opgeleverd van onethisch gedrag".</p><img src="http://feeds.feedburner.com/~r/nosnieuwsbuitenland/~4/z0tR3xbnjzA" height="1" width="1" alt=""/>
