---
layout: post
title: "Mindere marktomstandigheden raken ook Besi"
date: Fri, 26 Apr 2019 07:22:33 +0200
categories: 
- financieel 
- koersen 
externe_link: "https://www.telegraaf.nl/financieel/3498498/mindere-marktomstandigheden-raken-ook-besi"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ddaf9924-67e4-11e9-8843-02d2fb1aa1d7.jpg"
---

<p class="intro">BE Semiconductor (Besi) heeft het eerste kwartaal van het jaar afgesloten met veel minder winst op een fors lagere omzet. De daling kwam niet geheel als een verrassing omdat het chipbedrijf net als veel branchegenoten kampt met moeizame marktomstandigheden op eindmarkten wereldwijd.</p> <p>De opbrengsten in de meetperiode daalden met ruim 47 procent tot 154,9 miljoen euro in vergelijking met het eerste kwartaal van 2018. De lagere omzet en hogere op aandelen gebaseerde compensatiekosten zorgden er voor dat de winst bijna drie kwart lager uitviel op 9,5 miljoen euro.</p><p>Topman Richard Blickman sprak van solide resultaten. Volgens hem wist Besi ondanks de daling de gemiddelde verwachtingen te overtreffen. Volgens de bestuurder trekt de klantvraag enigszins aan na drie opeenvolgende kwartalen van omzetdalingen. Op kwartaalbasis was sprake van iets verbeterd orderboek, onder meer voor bepaalde chips voor Aziatische onderaannemers. Jaar op jaar was nog wel sprake van fors minder bestellingen.</p>
