---
layout: post
title: "Anne werd stiekem gefilmd door haar trainer"
date: Thu, 18 Apr 2019 17:03:12 +0200
category: jeugdjournaal
externe_link: "http://feeds.nos.nl/~r/jeugdjournaal/~3/AmwmRt_N2zI/2281040"
feature_image: "https://nos.nl/data/image/2019/04/18/544556/1008x567.jpg"
---

<p>Een trainer die aan een kind zit of een coach die seksuele dingen met kinderen wil doen. Dat mag natuurlijk niet maar het gebeurt soms wel. Anne van 15 heeft het meegemaakt. Zij zit op volleybal en werd stiekem gefilmd door haar trainer.</p>
<p>Het gebeurde twee jaar geleden bij haar oude club, toen Anne 13 jaar was. Tijdens het omkleden in een wc-hokje merkt Anne dat haar trainer haar stiekem filmt met zijn telefoon. Als ze hem erop aanspreekt, ontkent hij het.</p>
<p>Anne vertelt het aan haar ouders, en samen gaan ze naar de politie. De man wordt gearresteerd en later blijkt dat hij meerdere meisjes heeft gefilmd. Hij krijgt 2 maanden gevangenisstraf en mag 10 jaar lang geen training meer geven.</p>
<p>Inmiddels zit Anne bij een andere volleybalclub. Ze is niet de enige die dit heeft meegemaakt. Onderzoekers hebben uitgezocht dat zo'n 1 op de 8 kinderen weleens te maken krijgt met seksueel ongewenst gedrag tijdens het sporten.</p>
<p>Chatsite</p>
<p>Ook is er speciaal voor deze kinderen een site geopend. Daar krijgen kinderen hulp en kunnen ze anoniem chatten met hulpverleners. Je ziet er meer over in deze video:</p><img src="http://feeds.feedburner.com/~r/jeugdjournaal/~4/AmwmRt_N2zI" height="1" width="1" alt=""/>
