---
layout: post
title: "Breukelen - Aanhouding Breukelen"
date: Fri, 05 Oct 2018 10:44:00 GMT
categories: 
- utrecht 
- stichtse_vecht 
feature_image: "https://www.politie.nl/binaries/w400h225/content/gallery/politie/stockfotos/algemeen/aanhouding-handboeien-2.jpg"
---

Vrijdag 5 oktober rond 11 uur kreeg de politie een melding van een vrouw in Breukelen die bedreigd werd bij haar woning door een man. Aanleiding is mogelijk een conflict in de relationele sfeer. De politie werd gewaarschuwd. Agenten gingen op zoek naar de man en ook werd Burgernet ingezet. Op station Breukelen werd hij aangetroffen en aangehouden. Bij de aanhouding hebben agenten een waarschuwingsschot gelost. De man is bij zijn aanhouding in zijn been geschoten. Zijn tas ligt op het perron, deze wordt onderzocht. Het station is om deze reden afgesloten. Treinverkeer is stilgelegd.
