---
layout: post
title: "Groenewegen en Jakobsen in De Panne en Gent-Wevelgem"
date: Tue, 26 Mar 2019 14:20:57 +0100
categories: 
- sport 
- wielrennen 
externe_link: "https://www.telegraaf.nl/sport/3350596/groenewegen-en-jakobsen-in-de-panne-en-gent-wevelgem"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fdbb8c10-4fc9-11e9-8440-0217670beecd.jpg"
---

<p class="intro">Bij zowel Brugge-De Panne als Gent-Wevelgem zou het wel eens tot een strijd kunnen komen tussen de Nederlandse sprinters Dylan Groenewegen en Fabio Jakobsen.</p> <p>Groenewegen is door zijn wielerploeg Jumbo-Visma opgenomen in de selectie voor de twee WorldTour-wedstrijden, op woensdag en zondag. De Belgische formatie Deceuninck - Quick-Step ruimde plaats in voor Jakobsen.</p><p>De 25-jarige Groenewegen is de kopman van Jumbo-Visma voor de twee koersen in België. „In Brugge-De Panne is er een goede kans op een massasprint. Ons plan is om Dylan in stelling te brengen voor een sprint”, zegt ploegleider Grischa Niermann, die ook in Gent-Wevelgem kansen ziet voor Groenewegen als het op een sprint uitdraait.</p><p>„Wij hebben natuurlijk Elia Viviani, maar ook een jonge sprinter als Fabio kan een rol spelen in De Panne”, zegt Tom Steels van de Belgische succesploeg Deceuninck - Quick-Step over de 22-jarige Nederlander.</p>
