---
layout: post
title: "Internationale bemoeienis bij het conflict in Venezuela"
date: Wed, 01 May 2019 22:39:54 +0200
category: nieuws
externe_link: "https://nos.nl/l/2282899"
feature_image: "https://nos.nl/data/image/2019/04/30/547057/1008x567.jpg"
---

<p>De Venezolaanse president Maduro zegt dat de couppoging is mislukt. "Ik bedank de legerleiding voor hun moed bij het verdedigen van de vrede", zei hij in een televisietoespraak.</p>
<p>Oppositieleider Juan Guaidó riep militairen gisteren op zijn kant te kiezen, maar het lijkt er niet op dat het leger hem massaal steunt. Hij wil dat zijn aanhangers vandaag opnieuw de straat op gaan. Het is vandaag Dag van de Arbeid en heel Venezuela is vrij.</p>
<p>Los daarvan rijst de vraag: in hoeverre gaat Venezuela zelf nog over hoe dit afloopt? Rusland en de Verenigde Staten lijken hun strijd via Venezuela te voeren. Wat is het belang van Venezuela voor deze twee wereldmachten?</p>
<p>Volgens Correspondent Rusland, David Jan Godfroid, is Venezuela vooral belangrijk voor de Russen omdat het land een grote schuld heeft uitstaan bij Rusland. Zij zijn bang dat ze daar niets van terugzien als Juan Guaido, die gesteund wordt door de VS, aan de macht komt. Bovendien vindt Rusland dat er een einde moet komen aan de invloed van de Amerikanen op het politieke wereldtoneel. </p>
<p>Volgens VS-correspondent Marieke de Vries willen de Verenigde Staten vooral minder invloed van de Russen in het meest olierijke land in de regio. "Er is een kleine mini koude oorlog gaande tussen de Verenigde Staten en Rusland. Maar wel één die eventueel zou kunnen opwarmen. Als het nodig is kan Amerika een leger sturen." Toch acht De Vries dit niet reëel: "Het Pentagon heeft laten weten dat ze op dit moment niet bezig zijn met een oorlog in Venezuela."</p>
