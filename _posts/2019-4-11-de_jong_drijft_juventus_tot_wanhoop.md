---
layout: post
title: "De Jong drijft Juventus tot wanhoop"
date: Thu, 11 Apr 2019 07:19:11 +0200
category: sport
externe_link: "https://www.telegraaf.nl/sport/3428105/de-jong-drijft-juventus-tot-wanhoop"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/572c3340-5c2b-11e9-84d4-02c309bc01c1.jpg"
---

<p class="intro">Trainer Massimiliano Allegri had vrede met het gelijkspel van Juventus bij Ajax (1-1). „Al hadden we ze met onze counters meer pijn willen doen”, zei hij.</p> <p>„Ajax heeft ons erg onder druk gezet”, stelde Allegri. „Ze speelden geweldig in kleine ruimtes. Wij hebben verdedigd zoals misschien alleen Italianen dat kunnen. Ik had graag gezien dat we er ook iets vaker beter uit waren gekomen.”</p><p>Allegri wilde de opbouw van Ajax ontregelen. Hij gaf Federico Bernardeschi de opdracht zo veel mogelijk voor de voeten van Frenkie de Jong te lopen. De trainer van Juventus zag al snel waarom Barcelona maximaal 86 miljoen euro voor De Jong gaat betalen.</p><p>„Die jongen had ons plan meteen door”, zei hij. „Hij draaide zo makkelijk weg zodat we hem anders moesten bespelen. Bij De Jong begint bijna iedere aanval van Ajax. We hebben hem niet kunnen afstoppen.”</p><p>„Uiteindelijk mogen we blij zijn met het gelijkspel”, zei Allegri. „Dit biedt perspectief voor onze thuiswedstrijd van dinsdag. Al zijn we er nog lang niet.”</p><p>Bekijk hieronder een terugblik op de wedstrijd Ajax-Juventus met chef voetbal Valentijn Driessen van Telesport en Ajax-verdediger Joël Veltman:</p>
