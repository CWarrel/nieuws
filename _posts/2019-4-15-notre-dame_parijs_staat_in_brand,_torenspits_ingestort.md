---
layout: post
title: "Notre-Dame Parijs staat in brand, torenspits ingestort"
date: Mon, 15 Apr 2019 19:13:13 +0200
category: nieuws
externe_link: "https://nos.nl/l/2280620"
feature_image: "https://nos.nl/data/image/2019/04/15/543916/1008x567.jpg"
---

<p>De Notre-Dame in Parijs staat in brand. Vlammen en rook komen uit het dak van de middeleeuwse kathedraal en het vuur blijft zich ogenschijnlijk uitbreiden. Ooggetuigen zeggen dat de spits van de kathedraal is ingestort. "Het hele geraamte staat in brand", zegt een woordvoerder van de Notre-Dame.</p>
<p>Volgens de politie zijn er voor zover bekend geen doden gevallen bij de brand. Of er mensen gewond zijn geraakt, is nog niet duidelijk.</p>
<p>"Het is vreselijk. Dit is een icoon van de stad en dat icoon staat nu in brand", zegt correspondent Frank Renout. "Iedereen staat erbij en kijkt ernaar en het wordt live uitgezonden."</p>
<p>Volgens de politie is het vuur vermoedelijk niet aangestoken. De brandweer zegt tegen persbureau AFP dat de brand mogelijk is ontstaan bij restauratiewerkzaamheden. Burgemeester Hidalgo van Parijs spreekt van een vreselijke brand. Zij en de politie vragen mensen om uit de buurt te blijven zodat de hulpdiensten bij de kathedraal kunnen komen.</p>
<p>President Macron, die vandaag een toespraak zou houden naar aanleiding van de maandenlange gelehesjesprotesten, heeft zijn speech afgeblazen in verband met de brand. Het Elys√©e meldt dat Macron naar de Notre-Dame gaat. </p>
<h2>Twaalfde eeuw</h2>
<p>De bouw van de beroemde vroeggotische kathedraal begon in de twaalfde eeuw en werd in de dertiende eeuw grotendeels afgerond. De Notre-Dame is een van de bekendste bouwwerken ter wereld en trekt jaarlijks miljoenen bezoekers.</p>
