---
layout: post
title: "Robot Tess dempt depressie"
date: Tue, 16 Apr 2019 20:18:15 +0200
categories: 
- financieel 
- koersen 
externe_link: "https://www.telegraaf.nl/financieel/3455540/robot-tess-dempt-depressie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/009b6d50-6074-11e9-847b-0218eaf05005.jpg"
---

<p>Steeds meer psychologische nood maar te weinig gekwalificeerde opvang. Die problemen probeert start-up X2AI met een softwarerobot aan te pakken. Voor mensen met depressie en burn-out pakt chatbot Tess voorlopig goed uit. „Praten met je psycholoog is natuurlijk beter. Maar in de tussentijd kan Tess mensenlevens redden.”</p><p>Michiel Rauws (28) kent het groeiende probleem zeer persoonlijk. Tijdens zijn studie kampte Rauws met depressies. Een op vier mensen stuit volgens studie ooit op zulke mentale problemen. „Ik sprak voor mijn behandelingen met meerdere behandelaars. Telkens moest ik dezelfde antwoorden opgeven, in mijn ogen onnodig. Artsen volgden dezelfde sjablonen. Die herhaling moest te automatiseren zijn en sneller kunnen dacht ik, om direct toe te komen aan het echte probleem.”</p><p>Hij bouwde met een team in San Francisco chat-robot, Tess, en kreeg al snel $100.000 kapitaal. Die ’pratende’ computer op het scherm kan, afhankelijk van het probleem, zo’n zevenhonderd verschillende typen gesprekken kan voeren, met duizenden mensen tegelijk. Een begripvol gezicht vraagt wat het probleem is en als gebruikers typen pikt Tess daaruit emoties op. Met de vervolgvragen en antwoorden bouwt de chatbot volgens herhaalde medische studies eerst de stress en ook depressieklanten af.</p><p>Volgens de Amerikaanse Northwestern University zou Tess, bij twee tot vier weken gebruik, voor een duidelijke 13 tot 18% afbouw van depressie en angst hebben gezorgd. Resultaten van klinische medische testen zijn uitgevoerd, maar Rauws wacht op hun publicatie. Tienduizenden mensen gebruiken ondertussen de zelfhulp van Tess, en meer dan acht miljoen mensen hebben betaald toegang via werkever of verzekering.</p><p>Tess ’praat’ nu in het Engels, Spaans, Nederlands en Arabisch en herkent emoties. Rauws ging met zijn team naar Libanon, een kilometer van de grens met het verwoeste Syrië, om aan de duizenden depressief geworden vluchtelingen hulp te bieden met Tess.</p><p>De Nederlandse ex-Erasmusstudent heeft met X2 Artificial Intelligence inmiddels entree gekregen bij zeven universiteiten, werkgevers en grote zorginstellingen. In Nederland zet GGZ-instelling Parnassia de chatbot in voor mensen met depressies. In de VS helpt Tess ook bij een volgend, groeiend probleem: isolatie van ouderen. Bij eenzaamheid ligt depressie ligt op de loer. Wie het aanvraagt krijgt doorlopend steun van de robot. Acht miljoen mensen hebben nu toegang gekregen, aldus Rauws.</p><p>„Zoals het bij milde depressies soms helpt je gevoelens even op te schrijven, heeft onze chatbot bewezen dat zij helpt, omdat je even op je mobiel met iemand kunt overleggen. Gevoelens van paniek, angst, verdere depressie of isolatie nemen aantoonbaar af”, stelt hij.</p><p>„We weten dat Tess levens heeft gered. Natuurlijk blijft jouw psycholoog of een psychiater de voorkeur houden”, zegt hij. „Maar die psycholoog is er pas bij je volgende de afspraak weer. Ik zat in die dagen echt omhoog. Voor die tussentijd is Tess 24 uur per dag beschikbaar. Het belangrijkste is toch dat je niet alleen bent”, aldus Rauws.</p><p>De opmars van zulke kunstmatige, zelfdenkende software gaat snel, maar stuit ook op argwaan: krijgen robots niet de overhand? „Tess wordt gecontroleerd door getrainde psychologen, er is apart toezicht. Bij noodgevallen is direct persoonlijke hulp beschikbaar Maar tegenover dergelijke terechte zorg staat een gigantisch probleem: in de VS, maar ook andere landen, durven mensen vanwege de kosten niet naar medische hulp te gaan”, zegt Rauws wonend in San Francisco. Als werknemers uitvallen, zijn de kosten direct voor een langere periode enorm. „Ik zie de problemen van deze mensen letterlijk op mijn stoep als ik naar mijn werk fiets. De nood is gigantisch.”</p><p>Gevoed met standaard teksten van gecertificeerde psychologen, herkent Tess in de antwoorden bijna 170 soorten emoties in antwoorden, claimen de ontwerpers. Achter Tess zit behalve software ook een netwerk met menselijke experts en de traditionele zorginstanties. De computer pikt in de antwoorden van gebruikers noodsignalen op, en wordt daarin steeds scherper. Gebruikers krijgen grote direct advies of worden gebeld en in die gevallen gekoppeld aan noodhulp.</p><p>Investeerders geloven ook in de robot Tess. Investeerder Rock Health stak als eerste $250.000 in de robot, de Micro Systems-oprichter investeerde ook en inmiddels is nog eens $693.000 in X2 gestoken. Rauws: „Dat investeerders geld in Tess steken, toont dat zij het ook als probleem zien. Maar het probleem is groot. We proberen Tess uit te breiden met meer hulpmogelijkheden, we staan nog aan het begin van die groei.”</p><p>Meer van zulk financieel nieuws in je mail? Schrijf je hier in voor onze nieuwsbrief.</p>
