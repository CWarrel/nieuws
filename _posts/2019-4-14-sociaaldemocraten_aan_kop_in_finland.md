---
layout: post
title: "Sociaaldemocraten aan kop in Finland"
date: Sun, 14 Apr 2019 20:09:14 +0200
category: buitenland
externe_link: "https://www.telegraaf.nl/nieuws/3443551/sociaaldemocraten-aan-kop-in-finland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/79252490-5ee0-11e9-ac91-02d2fb1aa1d7.jpg"
---

<p class="intro">Bij de parlementsverkiezingen in Finland gaan de sociaaldemocraten aan kop, blijkt uit de eerste prognose. De partij kwam zondag op 18,9 procent van de uitgebrachte stemmen en lag daarmee voor op de centrum-rechtse Nationale Coalitiepartij met 17,2 procent. De prognose kwam nadat 35,5 procent van de stemmen waren geteld.</p> <p>De Centrumpartij van de vertrekkende premier Juha Sipilä komt op de derde plaats met 15,4 procent. De uiterst rechtse nationalistische Ware Finse Partij staat op de vierde plaats met 15,1 procent van de stemmen.</p><p>De bijna 36 procent van de getelde stemmen kwamen van Finnen die al vooruit mochten stemmen in een periode van zeven dagen die op dinsdag eindigde. De resultaten van deze stemmen geven vaak een vertekend beeld door verschillen in kiezersgedrag in de verschillende regio’s.</p><p>Het resultaat van de Finse rechtse populisten is ook interessant vanwege de Europese verkiezingen op 26 mei: de Ware Finnen behoren naast de Duitse AfD en de Italiaanse Lega tot de partijen die een nieuwe alliantie van rechtse populisten in het Europees Parlement willen vormen.</p>
