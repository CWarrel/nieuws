---
layout: post
title: "Waardenberg & De Jong keren terug naar theater"
date: Mon, 15 Apr 2019 23:13:00 +0200
category: entertainment
externe_link: "https://www.telegraaf.nl/entertainment/3449845/waardenberg-de-jong-keren-terug-naar-theater"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2a1e6498-5fc5-11e9-9da7-0255c322e81b.jpg"
---

<p class="intro">Martin van Waardenberg en Wilfried de Jong maken hun rentree op het toneel als het legendarische theaterduo Waardenberg en De Jong. In januari spelen zij drie weken exclusief in het nieuwe Luxor Theater in Rotterdam. Dat heeft het theater maandag bekendgemaakt.</p> <p>De kaartverkoop start woensdag 17 april. In hun nieuwe voorstelling onderzoeken zij de betekenis van hun oude werk. Met regisseur Jeroen De Man hebben zij de sketches bekeken die zij tussen 1987 en 1999 maakten en die toentertijd voor veel opschudding zorgden.</p><p>„De tijden zijn veranderd”, schrijft het tweetal in een toelichting. „Durven ze nog op grote hoogte een stalen balk te schilderen? Laten ze zich beperken door de soms doorgeschoten censuur? Het wordt een wild aan elkaar gelijmd theaterprogramma bestaande uit een bizarre mix van oude acts en nieuwe vondsten, mét gebruik van de oorspronkelijke decors en rekwisieten.”</p><p>Fysieke voorstellingen</p><p>Waardenberg en De Jong keerden in december 2017 al eenmalig terug om samen met de vrouwen van Toren C een jubileumprogramma voor het Luxor Theater te maken.</p><p>Het duo maakte tussen 1985 en 1996 samen zes programma’s waarmee het een trouwe schare fans aan zich wist te binden. De fysieke voorstellingen werden echter te zwaar, waarna het tweetal weer uit elkaar ging. Het tweetal heeft, afgezien van de korte reünieshow met Toren C, ruim twintig jaar niet samen op een podium gestaan.</p>
