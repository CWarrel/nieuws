---
layout: post
title: "Vliegtuigje crasht op helikopter: drie doden"
date: Sun, 14 Apr 2019 23:06:25 +0200
category: buitenland
externe_link: "https://www.telegraaf.nl/nieuws/3444359/vliegtuigje-crasht-op-helikopter-drie-doden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/29f17b08-5ef9-11e9-8d0e-02d1dbdc35d1.jpg"
---

<p class="intro">Bij een vliegongeluk op het Tenzing-Hillary Airport in Lukla in Nepal zijn drie mensen om het leven gekomen.</p> <p>Een toestel van de maatschappij Summit Air kreeg bij het opstijgen onvoldoende hoogte en klapte op een stilstaande helikopter van Manang Air. Volgens een woordvoerder van de politie kwamen daarbij de co-piloot en een politieman om het leven. Een derde persoon, ook een politieman, stierf in het ziekenhuis in Kathmandu.</p><p>Het vliegveld, aan de voet van het Himalaya-gebergte, lig in de buurt van Mount Everest en staat bekend als een van de gevaarlijkste ter wereld, onder meer vanwege de extreem korte start-/landingsbaan en de moeilijke aanvliegroute. Het ligt op ruim 2800 meter hoogte en er mogen alleen helikopters en kleine vliegtuigen starten en landen.</p><p>De betrokken luchtvaartmaatschappijen zijn klein en richten zich vooral op het vervoeren van toeristen naar de afgelegen gebieden in de Himalaya. De vier passagiers en de purser in het vliegtuig bleven ongedeerd.</p>
