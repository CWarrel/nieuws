---
layout: post
title: "Son schiet Spurs langs City"
date: Tue, 09 Apr 2019 22:55:12 +0200
category: sport
externe_link: "https://www.telegraaf.nl/sport/3421042/son-schiet-spurs-langs-city"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e9604d8a-5b0b-11e9-ba01-0255c322e81b.jpg"
---

<p class="intro">Tottenham Hotspur heeft dinsdagavond het eerste Engelse onderonsje voor een plek in de halve finale van de Champions League tegen Manchester City nipt gewonnen.</p> <p>Ruim tien minuten voor het einde nam Heung-min Son nam de winnende treffer voor zijn rekening 1-0. De Zuid-Koreaan stond net geen buitenspel toen hij de bal kreeg aangespeeld en hield de bal nog maar net binnen voordat hij hard kon uithalen. Scheidsrechter Björn Kuipers raadpleegde voor de zekerheid de VAR, maar hij zag dat het goed was.</p><p>In het nieuwe stadion van Tottenham maakte vooral de thuisclub een gedreven indruk. De aanvalsopbouw van City werd zo vroeg mogelijk ontregeld en in balbezit zochten de Spurs meestal de kortste weg naar het doel. Dele Alli miste de eerste kans. Hij volleerde de bal over de lat.</p><p>Agüero mist strafschop</p><p>Kort daarna begon Raheem Sterling aan een fraaie solo die hij afsloot met een doelgericht schot. Verdediger Danny Rose blokkeerde de inzet met een geheven arm, waarna Kuipers op advies van Makkelie de beelden bekeek. Een strafschop kon niet uitblijven. Lloris tikte het slappe schot van Agüero uit zijn doel. Tot aan de rust was de thuisclub de gevaarlijkste ploeg, maar Kane en co waren niet slagvaardig genoeg.</p><p>Ook na de rust speelden beide ploegen vol overgave. De afronding was echter opnieuw onvoldoende. Met Lucas Moura voor de geblesseerde Kane bleven de Spurs erin geloven. Son zorgde met een knappe individuele actie uiteindelijk voor het kostbare doelpunt (1-0).</p><p>Volgende week woensdag is in Manchester de return. De vraag is of Harry Kane bij dat duel aanwezig kan zijn. De trefzekere aanvalsleider van de Spurs moest in de 58e minuut naar de kant, mogelijk met een flinke enkelblessure.</p><p>Kuipers had zijn handen vol aan de verbeten Britse krachtmeting, met in de slotfase zelfs een verhitte toeschouwer op het veld, maar hij bleef goed overeind.</p>
