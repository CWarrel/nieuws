---
layout: post
title: "Bondscoach Koeman trots op Oranje-spelers"
date: Wed, 17 Apr 2019 23:49:39 +0200
category: sport
externe_link: "https://www.telegraaf.nl/sport/3462266/bondscoach-koeman-trots-op-oranje-spelers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b354ff1a-615a-11e9-b4ef-0217670beecd.jpg"
---

<p class="intro">Bondscoach Ronald Koeman was woensdag aandachtig toeschouwer bij het Champions League-duel tussen Liverpool en FC Porto. The Reds wonnen met 4-1 en plaatsten zich zodoende (na de eerdere 2-0 zege) voor de halve finale. Daarin is FC Barcelona de tegenstander.</p> <p>Koeman zocht na afloop direct internationals Virgil van Dijk, die de vierde Liverpool-goal voor zijn rekening nam, en Georginio Wijnaldum op. Samen gingen ze op de foto.</p><p>In het meest gunstige geval kijkt Koeman op 1 juni naar een Champions League-finale met maar liefst zes van ’zijn’ spelers.</p><p>Naast Van Dijk en Wijnaldum kunnen ook Matthijs de Ligt, Frenkie de Jong, Donny van de Beek en Daley Blind zich met Ajax nog plaatsen voor de eindstrijd. Dan moeten de Amsterdammers wel zien af te rekenen met Tottenham Hotspur. De Londenaren schakelden woensdag Manchester City uit.</p><p>Koeman was woensdag naar Liverpool afgereisd vanwege een speciale bijeenkomst met alle bondscoach van de landen die komende zomer meedoen aan de Nationals League-finaleronde: The Final Four. Op Anfield kregen zij een VAR-workshop.</p>
