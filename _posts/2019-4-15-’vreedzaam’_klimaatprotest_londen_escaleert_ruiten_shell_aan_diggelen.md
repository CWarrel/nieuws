---
layout: post
title: "’Vreedzaam’ klimaatprotest Londen escaleert: ruiten Shell aan diggelen"
date: Mon, 15 Apr 2019 14:45:00 +0200
category: buitenland
externe_link: "https://www.telegraaf.nl/nieuws/3447084/vreedzaam-klimaatprotest-londen-escaleert-ruiten-shell-aan-diggelen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5e9999ac-5f7c-11e9-847b-0218eaf05005.jpg"
---

<p class="intro">Klimaatprotesten in de Britse hoofdstad Londen worden gewelddadiger en lijken te escaleren, meldt Sky News. Milieuactivisten hebben maandag ruiten vernield van het hoofdkwartier van olieconcern Shell. Ook is op foto’s te zien dat er graffiti op de muren van het gebouw is gespoten. De demonstranten kondigden eerder geweldloze protesten aan.</p> <p>Actievoerders willen de komende dagen delen van het centrum in Londen lamleggen. Door de drukste straten van de stad te blokkeren proberen ze de regering te dwingen meer te doen aan de in hun ogen dreigende klimaatverandering.</p><p>Betogers willen het verkeer blokkeren bij Marble Arch, Oxford Circus, Waterloo Bridge, Parliament Square en Piccadilly Circus. De acties moeten dag en nacht doorgaan en zouden wel eens vijf dagen kunnen duren. „We zullen het verkeer de klok rond op vreedzame wijze blokkeren”, zei een van de organisatoren eerder.</p><p>Bruggenblokkade</p><p>De aangekondigde blokkades zijn een vervolg op een soortgelijke actie in november vorig jaar. Toen blokkeerden duizenden demonstranten vijf bruggen in het centrum van Londen. Er werden 85 mensen gearresteerd.</p><p>De actiegroep eist onder andere dat de Britse regering de uitstoot van broeikasgassen in 2025 tot nul heeft gereduceerd en dat er een ecologische noodtoestand wordt afgekondigd.</p>
