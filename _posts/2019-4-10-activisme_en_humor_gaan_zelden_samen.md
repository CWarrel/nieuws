---
layout: post
title: "Activisme en humor gaan zelden samen"
date: Wed, 10 Apr 2019 16:01:56 GMT
categories: 
- entertainment 
- opinie 
feature_image: "https://images0.persgroep.net/rcs/eHvWFMkmG5R3AVlw_MENhF318ZI/diocontent/144114840/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

De 21-jarige vrouw die zich bij de rechter moest verantwoorden voor haar aandeel in de anti-racismedemonstratie van 23 maart (‘Als je Thierry dood wilt schieten, zeg dan paf’) zou het ergste moeten vrezen als de strafmaat omgekeerd evenredig zou zijn aan het humoristisch gehalte van haar strijdkreet. Maar gelukkig gaat de rechter in Nederland niet over humor. Zijn beroepsgenoten in autocratische landen worden juist geacht góéde grappen over machthebbers zwaar te bestraffen. Wat dat ­betreft, zit je als activist overal goed, want activisme en humor gaan zelden samen. Dat is de ervaring van veel mensen met een activistisch verleden: dat er in hun kraakpand of actiegroep zo weinig werd geláchen. Want lachen is vaak een uiting van relativeringsvermogen. En juist bij radicale activisten ontbreekt het daar vaak aan.
