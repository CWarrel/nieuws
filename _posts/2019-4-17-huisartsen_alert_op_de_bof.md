---
layout: post
title: "Huisartsen alert op de bof"
date: Wed, 17 Apr 2019 16:30:00 +0200
category: binnenland
externe_link: "https://www.telegraaf.nl/nieuws/3459899/huisartsen-alert-op-de-bof"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/16002440-6111-11e9-b144-0255c322e81b.jpg"
---

<p class="intro">De bof is terug. De GGD in Utrecht heeft huisartsen in de regio daarom geïnformeerd alert te zijn op ziektegevallen.</p> <p>Dat schrijft staatssecretaris Blokhuis (Volksgezondheid) aan de Tweede Kamer.</p><p>Hij informeert het parlement over een nieuwe uitbraak van de ziekte. Vanaf maart is er bij acht studenten uit Utrecht de bof geconstateerd. Om meer gevallen te voorkomen, adviseert de GGD mensen alsnog (volledig) te vaccineren tegen de bof.</p><p>Volgens Blokhuis zijn ’de meeste’ nieuwe bof-patiënten gevaccineerd. Het is alleen zo dat het vaccin, dat kinderen van 14 maanden oud voor het eerst krijgen, met de tijd zijn werking verliest en daarom ook herhaald kan worden.</p><p>Schade</p><p>De meeste mensen herstellen na een week volledig van de ziekte. Maar in enkele gevallen kunnen complicaties optreden zoals gehoorschade of een teelbalontsteking.</p><p>Nadat de vaccinatie voor de bof in 1987 werd ingevoerd, kwam de ziekte weinig meer voor. Voor die tijd kreeg ongeveer 85 procent van de Nederlanders de bof op kinderleeftijd. Toen kwam ook doofdheid regelmatig voor als complicatie van de ziekte en was het de belangrijkste oorzaak van hersenvliesontsteking.</p><p>Protestanten</p><p>De bof is eerder ook al eens ’terug’ gekomen. Van 2007 tot 2009 was er een epidemie onder orthodoxe protestanten zonder inenting. En ook studenten waren eerder al eens de pineut. Bij hen is de werking van het vaccin veelal afgenomen, zij hebben de ziekte niet gehad toen ze jong waren zoals de oudere generatie en ze zitten vaak hutje mutje op elkaar.</p><p>Mensen die zich in het verleden hebben laten vaccineren, maar vanwege de afname van de werking alsnog ziek worden, hebben wel minder kans op complicaties dan patiënten die de prik nooit hebben gekregen.</p>
