---
layout: post
title: "Jubelmoment voor heavy festival Roadburn: ook een dreunend orgel kan loutering brengen ★★★★☆"
date: Sun, 14 Apr 2019 17:39:32 GMT
category: nieuws
externe_link: "https://www.volkskrant.nl/nieuws-achtergrond/jubelmoment-voor-heavy-festival-roadburn-ook-een-dreunend-orgel-kan-loutering-brengen~ba2e829d/"
feature_image: "https://images0.persgroep.net/rcs/4EaE1eALetXtWzYMgigGOgOK6lk/diocontent/145521769/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Het wachten duurde lang, maar geduld wordt beloond op het vierdaagse festival Roadburn. De Amerikaanse doomband Sleep laat zaterdagavond eindelijk de zuigende, in de woestijnzon gebleekte riff van het nummer Dragonaut los op de stampvolle grote zaal van 013. Drieduizend hoofdjes knikken op en neer, en de vuisten gaan in de lucht bij dat onvergetelijke mantra van zanger en bassist Al Cisneros: ‘Ride the dragon toward the crimson eye’, prevelt Cisneros op die moordende baslijn en drums van dynamiet. ‘Flap the wings under Mars’ red sky.’ En bam, daar schiet Roadburn door het heelal, op drakenvleugels richting de rode planeet.
