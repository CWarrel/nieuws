---
layout: post
title: "Djokovic en Nadal tanken vertrouwen in Monte Carlo met rappe zeges"
date: Thu, 18 Apr 2019 14:49:18 +0200
category: sport
externe_link: "https://nos.nl/l/2281018"
feature_image: "https://nos.nl/data/image/2019/04/18/544533/1008x567.jpg"
---

<p>Novak Djokovic heeft op het masterstoernooi in Monte Carlo aan zijn zelfvertrouwen gewerkt. De Serviër bereikte de kwartfinales door een zege op Taylor Fritz: 6-3, 6-0.</p>
<p>De nummer één van de wereld versloeg in de vorige ronde nog met moeite de Duitser Philipp Kolhschreiber in drie sets, maar tegen de jonge Fritz speelde hij vooral in de tweede set met meer flair.</p>
<p>Djokovic speelt nu tegen de Rus Daniil Medvedev, die de Griek Stefanos Tsitsipas met 6-2, 1-6, 6-4 uitschakelde. Medvedev verloor alle drie eerdere ontmoetingen met Djokovic.</p>
<h2>Nadal ook foutloos</h2>
<p>Titelverdediger Rafael Nadal had het iets lastiger tegen Grigor Dimitrov. Die kwam aan het net met een paar prachtige punten voor de dag, maar was in de rally's vaker de mindere: 6-4, 6-1.</p>
<p>Dimitrov kwam in de eerste set nog wel terug van 1-4 tot 4-4. In de volgende set bleek hij ook daartoe niet meer in staat. Nadal treft nu de Argentijn Guido Pella.</p>
<p>Roger Federer is er niet bij in Monte Carlo. De Zwitser speelt over twee weken in Madrid zijn eerste graveltoernooi.</p>
