---
layout: post
title: "Wall Street opent licht hoger"
date: Thu, 11 Apr 2019 15:38:14 +0200
category: financieel
externe_link: "https://www.telegraaf.nl/financieel/3431563/wall-street-opent-licht-hoger"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3285a63c-5c5f-11e9-a27a-02d1dbdc35d1.jpg"
---

<p class="intro">De Amerikaanse aandelenbeurzen zijn donderdag licht hoger geopend. Beleggers in New York reageren onder meer op positieve berichten over de Chinees-Amerikaanse handelsbesprekingen en kauwen op een nieuw uitstel voor de brexit tot maximaal eind oktober.</p> <p>De Dow-Jonesindex ging in de eerste handelsminuten 0,2 procent omhoog tot 26.197 punten. De brede S&amp;P kreeg er 0,1 procent bij op 2891 punten en technologiebeurs Nasdaq steeg 0,1 procent tot 7969 punten.</p><p>China en de Verenigde Staten hebben al over verschillende deelonderwerpen afspraken gemaakt, waardoor een handelsakkoord steeds dichterbij komt. Volgens sommige berichten zou het akkoord in juni ondertekend worden.</p><p>Brexit</p><p>De Britse premier Theresa May krijgt tot uiterlijk 1 november de tijd om haar scheidingsdeal met de EU door het Britse parlement te loodsen.</p><p>Tesla daalde 3,4 procent. Berichten dat door de maker van elektrische auto's en partner Panasonic pas op de plaats wordt gemaakt met investeringen in fabrieken waren daar de reden voor.</p><p>Disney</p><p>Woonwinkelketen Bed Bath &amp; Beyond opende de boeken en toonde een verrassend verlies. Daarop werd het aandeel 11 procent lager gezet.</p><p>Ook Walt Disney (plus 0,2 procent) staat in de belangstelling. Het entertainment- en mediabedrijf houdt een investeerdersdag en onthult daarbij waarschijnlijk zijn plannen voor een eigen streamingdienst. Daarmee zou Disney de strijd aan willen gaan met Netflix (min 0,5 procent).</p>
