---
layout: post
title: "Wekdienst 7_5: gele hesjes op bezoek bij Rutte en concert vanuit de lucht"
date: Tue, 07 May 2019 07:02:15 +0200
category: nieuws
externe_link: "https://nos.nl/l/2283536"
feature_image: "https://nos.nl/data/image/2019/05/07/548303/1008x567.jpg"
---

<p>Goedemorgen! Vijf vertegenwoordigers van de gele hesjes gaan op bezoek bij premier Rutte en boven het Westerpark wordt vanuit helikopters een operavoorstelling gespeeld.</p>
<p>Deze wekdienst liever luisteren? dat kan hier:</p>
<p>Vanuit het zuiden neemt de bewolking toe en ook de kans op een bui. Het wordt 10 tot 14 graden bij een zwakke wind uit het zuiden.</p>
<p>Ga je op pad? Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> Premier Rutte ontvangt in het Torentje een kleine delegatie van de gele hesjes. Vijf vertegenwoordigers gaan bij de premier op gesprek om te praten over hun zorgen. China kijkt met bewondering naar de manier waarop we in Nederland voor onze ouderen zorgen. Daarom ondertekent minister De Jonge van Volksgezondheid vandaag in China een overeenkomst met de Chinese overheid om nauwer te gaan samenwerken op het gebied van ouderenzorg. In het Amsterdamse Westerpark stijgen vier helikopters met muzikanten op. Ze spelen in de lucht een stuk uit de operavoorstelling van de componist Karlheinz Stockhausen. Vandaag is een repetitie, de hele opera 'Aus Licht' is over enkele weken op het Holland Festival te zien. </p>
<h2>Wat heb je gemist?</h2>
<p>Twee Reuters-journalisten die vorig jaar in Myanmar werden veroordeeld tot zeven jaar cel zijn vrijgelaten. Hun vrijlating is onderdeel van een massale gratieverlening door de president.</p>
<p>De journalisten Wa Lone en Kyaw Soe Oo werden veroordeeld voor hun verslaggeving over de onderdrukking van de islamitische Rohingya in het land. Ze hebben meer dan 500 dagen vastgezeten.</p>
<p>Het land laat in totaal duizenden gevangenen vrij. De president zegt in een statement dat vandaag 6520 gevangenen amnestie krijgen. Onder hen dus ook de twee journalisten van persbureau Reuters.</p>
<h2>Ander nieuws uit de nacht:</h2>
<p> Hoekstra: Duitsland moet voortouw nemen in moderne EU met andere prioriteiten: In een lezing in Berlijn zal hij vanochtend pleiten voor meer aandacht voor Europese defensie, het beschermen van de buitengrenzen en het aanpakken van het klimaatprobleem. Pool zat 19 jaar in de cel voor dubbele moord die hij niet pleegde: De man, Arkadiusz Kraska, heeft altijd ontkend. Een vriendin en een vriend hebben ook verklaard dat hij thuis zat. Trump eert golfer Tiger Woods met hoge onderscheiding: Hij kreeg de Medal of Freedom uitgereikt. Die presidentiÃ«le onderscheiding is de hoogste eremedaille die een burger kan krijgen. </p>
<h2>En dan nog dit:</h2>
<p>In het Metropolitan Museum of Art in New York was het vannacht weer tijd voor het jaarlijkse Met Gala, ook wel de Oscars van de mode genoemd. Het evenement staat bekend om zijn exclusieve gastenlijst, want voor een kaartje betaal je al snel 30.000 dollar. Op de gastenlijst stonden dit keer onder anderen Katy Perry, Niki Minaj en Lady Gaga.</p>
<p>Hieronder een selectie van de opvallende verschijningen:</p>
<p>Fijne dag!</p>
