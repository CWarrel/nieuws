---
layout: post
title: "'Update Fugro wat zwakker dan gedacht'"
date: Fri, 26 Apr 2019 09:11:00 +0200
categories: 
- financieel 
- koersen 
externe_link: "https://www.telegraaf.nl/financieel/3498889/update-fugro-wat-zwakker-dan-gedacht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/439806e2-67fc-11e9-a27a-02d1dbdc35d1.jpg"
---

<p class="intro">Het handelsbericht van bodemonderzoeker Fugro is wat zwakker dan verwacht. Dat stelt NIBC in een reactie op de update. Daarbij wordt gewezen op het brutoverlies van naar schatting 20 miljoen euro, de schuld en tragere groei van de autonome omzet en orderportefeuille.</p> <p>NIBC wijst vooral op Seabed Geosolutions en Marine Asset Integrity die nog steeds verlieslijdend zijn. Fugro zelf sprak van een traditioneel zwak eerste kwartaal, terwijl de verwachtingen voor het gehele jaar gehandhaafd werden. Het advies voor Fugro bij NIBC is neutral.</p><p>KBC Securities zei dat Fugro een zwak eerste kwartaal heeft gedraaid, met teleurstellende prestaties bij de marge. De winstgevendheid staat onder druk door de uitvoeringsproblemen bij projecten door Seabed Geosolutions, waar wel verbetering wordt verwacht de komende tijd. KBC zal de komende tijd scherp letten op de de resultaten van de strategie van Fugro die moet leiden tot verbetering van de orderportefeuille. KBC heeft een accumulate-advies en koersdoel van 13,50 euro voor Fugro.</p><p>ING</p><p>ING spreekt van een negatief bericht van Fugro, met een tegenvallende winstgevendheid. De bank ziet weinig tekenen van onderliggende vooruitgang en zegt dan ook dat het geduld van aandeelhouders van Fugro opnieuw op de proef wordt gesteld. Het advies is buy, met een koersdoel van 15,10 euro.</p><p>Het aandeel Fugro noteerde vrijdag omstreeks 10.10 uur 6,6 procent lager op 8,52 euro. Daarmee was het de grootste daler in de MidKap.</p>
