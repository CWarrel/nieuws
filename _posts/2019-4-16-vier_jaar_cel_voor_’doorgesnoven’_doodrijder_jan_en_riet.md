---
layout: post
title: "Vier jaar cel voor ’doorgesnoven’ doodrijder Jan en Riet"
date: Tue, 16 Apr 2019 13:34:59 +0200
category: binnenland
externe_link: "https://www.telegraaf.nl/nieuws/3452516/vier-jaar-cel-voor-doorgesnoven-doodrijder-jan-en-riet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8982b808-603d-11e9-9a52-0218eaf05005.jpg"
---

<p class="intro">De 33-jarige Leon Z. uit Oegstgeest krijgt vier jaar celstraf voor het veroorzaken van een fataal ongeval op de A44 in oktober vorig jaar. Het Houtense echtpaar (66 en 62 jaar) Jan en Riet van Dam kwam om het leven toen Z. met hoge snelheid achterop hun auto klapte. Een 48-jarige man raakte zwaargewond.</p> <p>Z. was zwaar onder invloed van alcohol en drugs - waaronder cocaïne - toen het ongeluk gebeurde. Even daarvoor had hij nog snelheden tot 195 kilometer per uur gereden. De verdachte vluchtte een weiland in, waar hij na een achtervolging kon worden aangehouden.</p><p>De Oegstgeestenaar kwam op de bewuste zaterdagavond met hoge snelheid over een viaduct op de A44 in de buurt van Nieuw-Vennep, toen voor hem auto’s opdoemden die zich aan de snelheidslimiet van 120 hielden. Hij schampte waarschijnlijk eerst een auto en boorde zich daarna achterin de auto van het echtpaar. De man en vrouw overleden door de kracht van de botsing ter plaatse.</p><p>Nog een botsing</p><p>De auto van het echtpaar knalde vervolgens tegen een andere auto, die daardoor kantelde en een heel stuk verderop pas tot stilstand kwam. De inzittende van die auto raakte zwaargewond.</p><p>Z. mag na het uitdienen van zijn straf vijf jaar niet autorijden.</p>
