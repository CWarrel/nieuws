---
layout: post
title: "Biertje en diner fors duurder door btw-verhoging"
date: Wed, 17 Apr 2019 09:49:03 +0200
category: financieel
externe_link: "https://www.telegraaf.nl/financieel/3457176/biertje-en-diner-fors-duurder-door-btw-verhoging"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a31abea2-60e5-11e9-9af6-0217670beecd.jpg"
---

<p class="intro">De prijzen in de Nederlandse horeca zijn fors hoger dan vorig jaar, vooral door de verhoging van het btw-tarief dit jaar. Door die hogere prijzen hebben restaurants en bars ook minder klandizie. Dat meldt ING in een rapport over de sector.</p> <p>Amsterdam (DFT)</p><p>In het eerste kwartaal van 2019 gingen de prijzen bij restaurants en cafés met ruim 4% omhoog. Daarvan was ruim de helft het gevolg van de btw-maatregel van het kabinet, waarbij het lage btw-tarief naar 9% werd verhoogd.</p><p>Door de bovengemiddelde toename van de prijzen ligt de verwachte groei van de verkopen in de horeca wat lager dan in voorgaande jaren, stelt ING. In 2019 nemen de verkopen naar verwachting met 2% toe. Tussen 2014 en 2018 stegen de verkopen van consumpties en overnachtingen jaarlijks met ruim 4%.</p><p>Tegelijkertijd groeit het aantal horecagelegenheden. In 2019 is het aantal horecagelegenheden per Nederlander ruim 7% groter dan in 2009. Per 10.000 Nederlanders zijn er nu ruim 25 horecagelegenheden.</p><p>Thijs Geijer, sectoreconoom Horeca: „Dat de rekening van een horecabezoek hoger uit valt, hangt voor een groot deel samen met de btw-maatregel. Daarnaast hebben horecaondernemers echter ook te maken met hogere inkoop- en personeelskosten.”</p><p>Flevoland kent het laagste horeca-aanbod maar is wel met een inhaalslag bezig. In Noord-Holland, Utrecht en Zuid-Holland is de groei ook bovengemiddeld. In deze provincies neemt zowel de vraag van de groeiende eigen bevolking als de vraag van dagjesmensen en buitenlandse toeristen sterk toe.</p>
