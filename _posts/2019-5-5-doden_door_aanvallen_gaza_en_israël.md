---
layout: post
title: "Doden door aanvallen Gaza en Israël"
date: Sun, 05 May 2019 07:00:21 +0200
category: buitenland
externe_link: "https://www.telegraaf.nl/nieuws/3538021/doden-door-aanvallen-gaza-en-israel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8e8ca2ce-6f14-11e9-847b-0218eaf05005.jpg"
---

<p class="intro">Het geweld dat zaterdag is opgelaaid tussen Israël en Gaza heeft aan ten minste zeven mensen het leven gekost. Zeker zes Palestijnen kwamen om en een Israëliër werd gedood toen een raket vanuit Gaza zijn huis raakte in de kustplaats Ashkelon.</p> <p>Volgens de Times of Israel gaat het om het eerste Israëlische slachtoffer in het conflict met de Palestijnen in de Gazastrook sinds 2014. Onder de doden in Gaza zijn een zwangere vrouw en haar baby van 14 maanden, meldt het ministerie van Volksgezondheid van de Palestijnse enclave. Israël spreekt tegen dat de 37-jarige vrouw en haar kind zijn omgekomen door een Israëlische beschieting, de twee zouden zijn getroffen door een afgezwaaide raket van Hamas.</p><p>Het geweld begon zaterdagochtend met raketbeschietingen vanuit Gaza. Volgens Israël ging het om zo'n 250 raketten, waarvan een groot deel kon worden onderschept. Israël voerde daarop aanvallen uit in Gaza. Vliegtuigen en tanks raakten 120 militaire doelen.</p><p>Een van de getroffen gebouwen zou een inlichtingenkantoor zijn van de radicale islamitische Hamas. Daarin was ook een afdeling van het Turkse staatspersbureau Anadolu gehuisvest. De Turkse minister van Buitenlandse Zaken noemde de aanvallen van Israël ,,buitenproportioneel'' en riep de internationale gemeenschap op actie te ondernemen.</p>
