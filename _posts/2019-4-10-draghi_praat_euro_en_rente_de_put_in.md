---
layout: post
title: "Draghi praat euro en rente de put in"
date: Wed, 10 Apr 2019 15:41:00 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/47eacb6c-5b9a-11e9-8854-0217670beecd.jpg"
---

<p class="intro">De persconferentie van Mario Draghi over het (onveranderde) beleid van de Europese Centrale Bank wordt uiterst negatief ontvangen op de financiële markten.</p> <p>Lees hieronder de tweets terug van verslaggever Dorinde Meuzelaar en beursredacteur Pieter van Erven Dorens over de gebeurtenissen in Frankfurt en de reacties.</p><p>Zoals verwacht tornt de ECB ook deze keer niet aan de belangrijkste rentetarieven. Bovendien herhaalt de centrale bank de verwachting dat er tot eind dit jaar niets aan de rente verandert.</p><p>Op de persconferentie die op het rentebesluit volgt toont ECB-president Draghi zich van zijn somberste kant. Hij verwacht onder meer dat de economie het nog een tijdje zwaar zal houden. „Draghi zit weer in de afwachtende modus”, analyseert Anna Stupnytska, Head of Global Macro and Investment Strategy bij vermogensbeheerder Fidelity International.</p><p>„De ECB blijft heel alert”, schrijft ING in een reactie op de vergadering. Volgens econoom Carsten Brzeski verschilde de toon vandaag niet veel van de vergadering in maart. Draghi benadrukte vandaag nog eens dat de eurozone last heeft van internationale tegenwind. Hij ziet de nodige risico’s voor de wereldeconomie, van toenemend protectionisme tot onzekerheid rond Brexit.</p><p>De markten somberen met Draghi mee: de rente op 10-jaars Duitse staatsobligaties staat om kwart over drie op -0,03%. De euro valt 0,3% ten opzichte van de Amerikaanse dollar.</p><p>Draghi geeft vooralsnog geen extra toelichting op de aankondiging dat hij de pijn van banken om negatieve rentes gaat verlichten. Nu staat de depositorente op -0,4%. Dat houdt in dat banken moeten betalen om geld bij de ECB in Frankfurt te stallen. Dat vreet aan de marges bij banken. Twee weken geleden hintte Draghi erop dat er mogelijk maatregelen komen om die pijn te verlichten, maar het is nog onduidelijk of de ECB hier wat aan gaat doen. „Het lijkt erop dat de ECB zulke maatregelen pas van stal haalt als de economie verder verslechtert”, schriijft ING-econoom Carsten Brzeski in een reactie.</p><p>Ook maakte de Italiaanse centrale bankier nog geen aanvullende details bekend over de nieuwe ronden bankensteun die later dit jaar volgt. Tijdens de persconferentie zei hij dat die detials komende vergaderingen volgen. Waarschijnlijk wordt dat in juni, als de centrale bank ook met nieuwe ramingen over de groei en inflatie komt.</p><p>De ECB is trouwens een dag eerder met het rentebesluit, normaal gesproken vindt de persconferentie op donderdag plaats. Dat heeft te maken met de voorjaarsvergadering van het Internationaal Monetair Fonds (IMF), die vindt deze week ook plaats.</p>
