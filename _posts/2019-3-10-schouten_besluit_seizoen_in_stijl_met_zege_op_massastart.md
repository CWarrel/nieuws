---
layout: post
title: "Schouten besluit seizoen in stijl met zege op massastart"
date: Mon, 11 Mar 2019 00:07:00 +0100
categories: 
- sport 
- schaatsen 
externe_link: "https://www.telegraaf.nl/sport/3270403/schouten-besluit-seizoen-in-stijl-met-zege-op-massastart"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/46e2d99a-4389-11e9-a807-f30192e7633e.jpg"
---

<p class="intro">Irene Schouten heeft een uitstekend schaatsseizoen in stijl afgesloten.</p> <p>De blonde marathonrijdster zegevierde bij de wereldbekerfinale in Salt Lake City op de massastart. De regerend wereldkampioene op dit olympische onderdeel liet zich na zestien ronden in de eindsprint, haar specialiteit, niet verrassen.</p><p>Wijfje vijfde</p><p>De Zuid-Koreaanse Kim Bo-reum kwam als tweede over de finish en de Canadese Ivanie Blondin eindigde als derde. Melissa Wijfje belandde op de vijftiende plek. In het eindklassement van de wereldbeker klom Schouten van de vijfde naar de tweede plek. Kim Bo-reum pakte de eindzege.</p><p>Naast de wereldtitel op de massastart in Inzell won Schouten eerder deze winter acht wedstrijden in de KPN Marathon Cup. Ook veroverde ze onder meer de Nederlandse marathontitel op kunstijs.</p><p>Mannen</p><p>Bij de mannen schreef de Japanner Ryosuke Tsuchiya de massastart in Salt Lake op zijn naam. Simon Schouten eindigde achter de Wit-Rus Vitali Michailov als derde. Chris Huizinga vervulde een bijrol. De wereldbeker ging naar de Zuid-Koreaan Um Cheon-ho.</p>
