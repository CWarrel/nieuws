---
layout: post
title: "Spaans feestje geen bedreiging voor Duncan"
date: Sun, 21 Apr 2019 11:42:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3475690/spaans-feestje-geen-bedreiging-voor-duncan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2a916836-641a-11e9-aac4-02d2fb1aa1d7.jpg"
---

<p>Duncan Laurence gaat nog steeds fier aan kop bij de Songfestival-bookmakers. De Spaanse preparty, waarvoor Duncan niet was uitgenodigd, heeft daar geen verandering in kunnen brengen.</p><p>De wedkantoren dichten Nederland nog steeds een winkans van 27 procent toe. De concurrentie komt wel iets dichterbij. De nummers twee en drie, Rusland en Zwitserland, volgen met respectievelijk 12 en 8 procent.</p><p>In Madrid kwamen vrijdag en zaterdag 22 deelnemers aan het Eurovisiesongfestival bijeen voor de derde preparty. Onder meer IJsland, Griekenland en Noorwegen - die volgens de bookmakers allemaal in de top tien eindigen - waren van de partij. Het was het eerste Eurovisie-feestje zonder Duncan, in Amsterdam en Londen stond de 25-jarige Arcade-zanger wel op het podium.</p><p>Over minder dan een maand weten we of de bookmakers het, net als in onder meer 2013, 2015 en 2018, bij het juiste eind hadden. De 64e editie van het Eurovisiesongfestival vindt van 14 tot en met 18 mei plaats in Tel Aviv.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
