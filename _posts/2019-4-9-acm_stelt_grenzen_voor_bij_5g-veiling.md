---
layout: post
title: "ACM stelt grenzen voor bij 5G-veiling"
date: Tue, 09 Apr 2019 08:38:59 +0200
category: financieel
externe_link: "https://www.telegraaf.nl/financieel/3414681/acm-stelt-grenzen-voor-bij-5-g-veiling"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/93e9f416-5ac3-11e9-938c-0255c322e81b.jpg"
---

<p class="intro">Bij de veiling voor het snelle 5G mobiele netwerk moet gezorgd worden dat één partij niet te veel frequenties in bezit kan krijgen. Dat adviseert de Autoriteit Consument &amp; Markt (ACM) aan het ministerie van Economische Zaken en Klimaat. Maatregelen om te zorgen dat er een vierde aanbieder komt, vindt de toezichthouder niet nodig.</p> <p>De ACM wil dat één telecombedrijf niet meer dan 40 procent van alle frequenties in bezit mag hebben. Ook moet op de frequenties op de 700 Mhz-band en de 3,5 Ghz-band zo'n maximum van 40 procent worden ingesteld. Die frequenties zijn respectievelijk noodzakelijk om landelijke dekking te krijgen tegen redelijke kosten en om volwaardig 5G aan te kunnen bieden.</p><p>De 5G-veiling wordt in twee delen gehouden. Eind dit jaar of begin volgend jaar worden frequenties op de 700, 1400 en 2100 Mhz-banden geveild. Eind 2021 of begin 2022 volgt een veiling voor frequenties op de 3,5 Ghz-band.</p>
