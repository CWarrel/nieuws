---
layout: post
title: "Korea's hebben ongekend veel concurrentie in race om WK-organisatie"
date: Wed, 17 Apr 2019 13:58:32 +0200
category: sport
externe_link: "https://nos.nl/l/2280865"
feature_image: "https://nos.nl/data/image/2019/04/17/544305/1008x567.jpg"
---

<p>De groeiende populariteit van het vrouwenvoetbal vertaalt zich in een recordaantal aanmeldingen om het WK van 2023 te organiseren. Bij wereldvoetbalbond FIFA zijn negen aanmeldingen binnengekomen, waaronder een gezamenlijke inzending van Noord- en Zuid-Korea. </p>
<p>De beide Korea's willen sport gebruiken om de onderlinge relatie te verbeteren. Eerder liepen beide landen al onder één vlag het olympisch stadion binnen bij de openingsceremonie van de afgelopen Winterspelen in Pyeongchang. Ook hadden ze daar een gezamenlijk ijshockeyteam bij de vrouwen.</p>
<p>De negen inzendingen krijgen nu tot 4 oktober de tijd om hun definitieve plan aan de FIFA voor te schotelen. In maart volgend jaar wordt bekend waar het toernooi wordt gehouden.</p>
<p>Het aankomende WK wordt van 7 juni tot en met 7 juli gehouden in Frankrijk. De Oranjevrouwen komen daar ook in actie en hun verrichtingen zijn via de kanalen van de NOS op de voet te volgen.</p>
