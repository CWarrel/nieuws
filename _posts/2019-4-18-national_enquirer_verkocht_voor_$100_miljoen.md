---
layout: post
title: "National Enquirer verkocht voor $100 miljoen"
date: Thu, 18 Apr 2019 22:43:00 +0200
categories: 
- financieel 
- koersen 
externe_link: "https://www.telegraaf.nl/financieel/3468691/national-enquirer-verkocht-voor-100-miljoen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8e65ae78-621a-11e9-9405-0218eaf05005.jpg"
---

<p class="intro">De uitgever van National Enquirer verkoopt het Amerikaanse roddelblad aan James Cohen, topbestuurder bij mediabedrijf Hudson News. Met de verkoop is 100 miljoen dollar gemoeid, aldus ingewijden tegen The Washington Post.</p> <p>Uitgever American Media Inc. (AMI) kondigde eerder deze maand aan National Enquirer te willen verkopen om zijn schuldenlast te verlichten. Ook van de bladen Globe en National Examiner wil de onderneming af.</p><p>National Enquirer kampt al langer met teruglopende oplagen en raakte net als de uitgever herhaaldelijk in opspraak, zoals onlangs met een artikel over een vermeende affaire van Jeff Bezos. De Amazon-baas beschuldigde AMI-topman David Pecker van chantage en afpersing. Bezos is eigenaar van The Washington Post, die kritische verhalen heeft geschreven over president Donald Trump. Pecker is een naaste bondgenoot van de president.</p><p>AMI heeft vorig jaar toegegeven dat het bedrijf 150.000 dollar heeft betaald aan een voormalig Playboy-model. Zij beweerde een affaire te hebben gehad met Trump. De uitgever betaalde de rechten van haar verhaal met het idee om dat nooit te publiceren.</p>
