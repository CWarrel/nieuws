---
layout: post
title: "Wekdienst 13_4: bijen tellen en grootste bloemencorso van Nederland"
date: Sat, 13 Apr 2019 07:46:27 +0200
category: nieuws
externe_link: "https://nos.nl/l/2280230"
feature_image: "https://nos.nl/data/image/2019/04/13/543245/1008x567.jpg"
---

<p>Goedemorgen! Vandaag rijden er praalwagens vol bloemen van Noordwijk naar Haarlem, het grootste bloemencorso van Nederland. En het is de eerste dag van Nederland Zoemt, de nationale bijentelling.</p>
<p>Het is eerst vrij zonnig, later volgen stapelwolken en vanmiddag kans op een winterse bui. Op de Wadden zijn heel de dag buien mogelijk. Het wordt een graad of 8. Morgen minder buien en iets zachter.</p>
<p>Ga je op pad? Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> Vanmorgen begint in de Bollenstreek het grootste bloemencorso van Nederland. Praalwagens vol bloemen rijden van Noordwijk naar Haarlem, een route van zo'n veertig kilometer waar de wagens de hele dag over doen. Het thema van het bloemencorso is Changing World. Bijen tellen met Nederland Zoemt. De nationale bijentelling werd vorig jaar voor het eerst georganiseerd. Ook dit jaar worden mensen opgeroepen om een half uurtje bijen te tellen in de achtertuin of het park. Met de telresultaten kunnen wetenschappers beter werken aan het beschermen van bijen, zegt de organisatie. Arts-microbioloog Jakko van Ingen krijgt vandaag de eervolle Young Investigator Award op een groot congres in Amsterdam. Hij krijgt de prijs omdat hij baanbrekend onderzoek heeft gedaan naar ernstige longinfecties. </p>
<h2>Wat heb je gemist?</h2>
<p>Veel chronische lymepatiënten ervaren de kwaliteit van hun leven als erbarmelijk, staat in de eerste Nederlandse Lyme Monitor. 1700 volgers van de Lymevereniging gaven vrijwel allemaal aan dat ze het leven zwaar vinden. Ze kampen onder meer met gewrichtspijn en vermoeidheid. Drie op de tien chronische patiënten hebben de afgelopen maand in meer of mindere mate gedacht aan zelfdoding. De Lymevereniging hoopt dat de politiek een plan bedenkt om de situatie van de tienduizenden chronische lymepatiënten te verbeteren.</p>
<h2>Ander nieuws uit de nacht:</h2>
<p> De brandweer gaat vanaf vandaag surveillancevluchten boven de Veluwe uitvoeren: Brandweer Nederland zegt tegen NU.nl dat vanwege de droogte de brandweer tot Pasen twee keer per dag over het natuurgebied vliegt. Voor het publiek is het gebied gewoon toegankelijk. De Amsterdamse politie heeft fouten gemaakt bij de acties voor de wedstrijd Ajax - Juventus: de inzet van twee waterkanonnen afgelopen woensdag was een "onbedoelde provocatie", schrijft de politie samen met burgemeester Halsema en het Openbaar Ministerie. De supportersvereniging noemde de politieactie eerder al buitenproportioneel en sprak van uitlokking. In Sudan is een dag na het afzetten van president Bashir ook diens opvolger vertrokken: minister van Defensie Ouf zwichtte voor de volksprotesten die gewoon doorgingen. Tienduizenden demonstranten gingen in de hoofdstad Khartoem de straat op. Ouf wordt opgevolgd door een andere generaal. </p>
<h2>En dan nog even dit:</h2>
<p>Op een Star Wars-bijeenkomst in Chicago is het wereldrecord gebroken voor een opstelling met de meest Star Wars-Lego-poppetjes. In 38 uur maakten twaalf mensen met 36,440 minifigs een afbeelding van een stormtrooper uit de films. Het figuur is 6 bij 6 meter groot.</p>
<p>Fijne dag!</p>
