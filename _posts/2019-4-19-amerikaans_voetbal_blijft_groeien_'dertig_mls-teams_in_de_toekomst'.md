---
layout: post
title: "Amerikaans voetbal blijft groeien: 'Dertig MLS-teams in de toekomst'"
date: Fri, 19 Apr 2019 07:41:51 +0200
category: sport
externe_link: "https://nos.nl/l/2281114"
feature_image: "https://nos.nl/data/image/2019/04/19/544664/1008x567.jpg"
---

<p>Het Amerikaanse voetbal zit nog steeds volop in de lift. Voorzitter Don Garber van de Major League Soccer (MLS) maakte bekend dat hij op den duur de hoogste divisie naar dertig teams wil laten groeien.</p>
<p>FC Cincinnati debuteerde dit seizoen als 24ste club in de nationale competitie. Inter Miami CF, dat onder meer door David Beckham wordt geleid, en Nashville SC maken in 2020 hun entree in de MLS. Austin FC volgt in 2021. Daarnaast zijn Sacramento. St. Louis en Las Vegas ook geïnteresseerd om een profclub te starten.</p>
<p>"Het profvoetbal bloeit in de Verenigde Staten en Canada en we denken dat er een grote achterban is om nieuwe MLS-clubs te starten", aldus Garber.</p>
<h2>Nederlanders</h2>
<p>Sinds 2015 zagen negen nieuwe Amerikaanse profvoetbalclubs het levenslicht. Het Atlanta United van trainer Frank de Boer werd in 2017 opgericht. </p>
<p>De Nederlanders Danny Hoesen (San José Earthquakes), Kelvin Leerdam (Seattle Sounders) en Johan Kappelhof (Chigaco Fire) spelen op dit moment in de Major League Soccer.</p>
