---
layout: post
title: "Haase ten onder in derde ronde Indian Wells"
date: Sun, 10 Mar 2019 21:44:02 +0100
categories: 
- sport 
- tennis 
externe_link: "https://www.telegraaf.nl/sport/3270036/haase-ten-onder-in-derde-ronde-indian-wells"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a74aeb8c-4376-11e9-9b11-89b5c9232707.jpg"
---

<p class="intro">Robin Haase is er niet in geslaagd om de derde ronde te bereiken van het prestigieuze toernooi van Indian Wells.</p> <p>De 31-jarige Hagenaar verloor in drie sets van de Rus Andrei Rublev: 6-3 3-6 6-3. Haase begon slecht en verloor zijn eerste twee opslagbeurten. De Rus pakte de set met 6-3. In de tweede set herstelde de Nederlander zich en won hij de set met 6-3.</p><p>Dubbele fout</p><p>De lange zesde game in de derde set leek Haase fataal te worden. Hij kon het beslissende punt niet maken en raakte met een dubbele fout zijn service kwijt. Hij kwam nog een break terug, maar verloor meteen weer zijn opslagbeurt. Op 5-3 serveerde Rublev met succes voor de winst.</p><p>Bye</p><p>Haase had de tweede ronde in Indian Wells bereikt door een zege op Denis Istomin. Rublev was eigenlijk in het kwalificatietoernooi uitgeschakeld, maar werd alsnog toegelaten tot het hoofdtoernooi waar hij de Spanjaard Pablo Carreño Busta verving, die bovendien een bye had in de eerste ronde. De 21-jarige Rus staat momenteel op de 102e plaats op de wereldranglijst, maar stond ruim een jaar geleden 31e.</p><p>Voor Haase is het de vierde keer dat hij sneuvelt in de tweede ronde op het toernooi in Californië. In 2015 bereikte hij de derde ronde, zijn beste resultaat in Indian Wells.</p>
