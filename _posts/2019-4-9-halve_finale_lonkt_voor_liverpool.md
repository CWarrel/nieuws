---
layout: post
title: "Halve finale lonkt voor Liverpool"
date: Tue, 09 Apr 2019 22:52:14 +0200
category: sport
externe_link: "https://www.telegraaf.nl/sport/3421031/halve-finale-lonkt-voor-liverpool"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/09922d30-5b0c-11e9-8c76-02d1dbdc35d1.jpg"
---

<p class="intro">Liverpool heeft een forse stap gezet richting de halve finales van de Champions League. De Reds kenden dinsdagavond op Anfield weinig probemen met FC Porto, maar verzuimden meer afstand te nemen: 2-0.</p> <p>Liverpool kwam razendsnel op voorsprong. Naby Keïta sloeg al in de 5e minuut toe. Nog binnen het half uur kon Roberto Firmino van dichtbij de 2-0 binnentikken.</p><p>De rest van de wedstrijd bleef Liverpool de bovenliggende partij, maar het bleef bij 2-0. Porto kreeg af en toe kansjes om een kostbaar 'uitdoelpunt' te maken. Zo kon spits Moussa Maréga ineens vrij doorlopen naar het doel van Alisson Becker, maar hij schoot de bal tegen de voeten van de Braziliaanse keeper. De topschutter van Porto in de Champions League (zes doelpunten) was ook in de tweede helft een paar keer gevaarlijk, maar Liverpool wist de 'nul' te houden en gaat zo volgende week met een vrij comfortabele voorsprong richting het Estádio do Dragão.</p><p>Virgil van Dijk speelde de hele wedstrijd centraal achterin bij de 'Reds', Georginio Wijnaldum bleef op de bank. De Rotterdamse middenvelder had de voorbije dagen wat last van zijn rug. Klopp vond het daarom beter om Wijnaldum, doorgaans een vaste waarde, niet op te stellen.</p>
