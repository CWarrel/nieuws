---
layout: post
title: "Almere City ondanks verlies dicht bij periodetitel, ook Sparta onderuit"
date: Mon, 22 Apr 2019 16:47:55 +0200
category: sport
externe_link: "https://nos.nl/l/2281580"
feature_image: "https://nos.nl/data/image/2019/04/22/545383/1008x567.jpg"
---

<p>Na zes zeges op een rij heeft Almere City een nederlaag moeten incasseren op bezoek bij laagvlieger FC Dordrecht. De nummer vier van de eerste divisie verloor met 3-2. Ondanks de nederlaag blijft Almere koploper in de strijd om de vierde periode.</p>
<p>Na een uur kende Dordrecht een comfortabele 3-0 voorsprong. Maar na een rode kaart van middenvelder Thomas Kok geloofde Almere er weer in. In de slotfase bracht het de spanning helemaal terug na doelpunten van Damon Mirani en Youri Loen. Het bleek echter te laat en Dordrecht hield stand.</p>
<p>Almere heeft in de periode, met nog twee wedstrijden te spelen, nog altijd vijf punten voorsprong op Sparta (dat al een periodetitel heeft) en zeven op RKC. In de algemene stand bezet Almere de vijfde plaats.</p>
<p>Nummer twee Sparta kende een lastige middag op bezoek bij Jong PSV. Op De Hergang gingen de Rotterdammers met 2-0 onderuit. Zakaria Aboukhlal zette Jong PSV halverwege de tweede helft op voorsprong. Mauro JÃºnior benutte vlak voor tijd nog een penalty. Bij de actie die de penalty veroorzaakte kreeg Sparta-verdediger Dirk Abels rood.</p>
<p>Dankzij het verlies van Sparta werd in Enschede FC Twente kampioen van de eerste divisie.</p>
<h2>Go Ahead Eagles</h2>
<p>Ook nummer drie Go Ahead Eagles wist niet winnen. Top Oss was in eigen huis met 1-0 te sterk. Eagles-spits Thomas Verheydt werd vlak voor rust met rood van het veld gestuurd nadat hij een natrappende beweging had gemaakt. De achterstand van de club uit Deventer op Sparta blijft vijf punten.</p>
