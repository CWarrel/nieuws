---
layout: post
title: "NOS Formule 1-Podcast #4: 'Kwetsbaarheid Ferrari is lichtpunt voor Verstappen'"
date: Mon, 15 Apr 2019 14:59:30 +0200
category: sport
externe_link: "https://nos.nl/l/2280583"
feature_image: "https://nos.nl/data/image/2019/04/15/543865/1008x567.jpg"
---

<p>Is Verstappen beter dan vorig jaar? Dat is toch de vraag die men in de eerste Grand Prix beantwoord wilt zien. Volgens Jan Lammers is hij niet meteen beter of slechter, maar heeft zijn auto zeker een stap gemaakt. "De slechte resultaten zullen dit jaar minder slecht zijn. Dat komt puur door onbetrouwbaarheid van de auto."</p>
<p>Ook werd er in de podcast gesproken over de woede-uitbarsting van Verstappen na de kwalificatie. Verstappen werd opgehouden en kon geen extra poging meer doen om een snelle ronde neer te zetten.</p>
<p>Over de boordradio en voor de camera's was hij woedend op zijn collega's, die hem benadeelden. Volgens Louis Dekker mag je dat na vijf jaar Formule 1 wel afleren: "Daar zit nog een winstpunt." Lammers is daar duidelijk over: "Het team stuurt hem zo scherp de pits uit, dan mag je je als team ook wel verontschuldigen."</p>
<p>"Het pijnlijke is dat Mercedes zelfs races wint als ze niet op hun best zijn", begint Louis Dekker over de winnaar van de GP van China: Lewis Hamilton."Ferrari zit vooral met zichzelf in hun maag. Strategisch loopt het niet goed, de sfeer is niet goed."</p>
<p>Ook in deze podcast werd er verteld dat Ferrari het te kloppen team is. Toch zien zowel Dekker als Lammers kwetsbaarheden en juist dat is voor Red Bull een kans. "Kwetsbaarheid is het lichtpunt voor Verstappen", vertelde Lammers.</p>
