---
layout: post
title: "ACM: Betaal niet aan deze incassobureaus"
date: Tue, 30 Apr 2019 10:39:54 +0200
categories: 
- financieel 
- geld 
externe_link: "https://www.telegraaf.nl/financieel/3513813/acm-betaal-niet-aan-deze-incassobureaus"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d5e6173a-6b23-11e9-9405-0218eaf05005.jpg"
---

<p class="intro">De Autoriteit Consument &amp; Markt (ACM) waarschuwt opnieuw voor incassobureaus die op agressieve wijze onterechte rekeningen proberen te innen. Deze keer gaat het om Lootsma &amp; Partners, Deurwaarder Smits &amp; Co en Inter Payment Service. De toezichthouder adviseert consumenten om rekeningen van die bedrijven niet te betalen.</p> <p>Deze incassobureaus zetten consumenten soms zwaar onder druk om hen te bewegen met geld op de proppen te komen. Vaak zijn er helemaal geen diensten geleverd, waardoor de consument niets verschuldigd is. Er wordt gedreigd met vergaande maatregelen zoals beslaglegging op goederen of bankrekeningen. Of dat ze iemands huis binnen zullen gaan met een sleutelmaker om goederen in beslag te nemen.</p><p>Kwaadwillend netwerk</p><p>Een incassobureau kan dit soort maatregelen helemaal niet nemen, benadrukt de ACM. Een deurwaarder kan dat wel. Volgens de toezichthouder maken de bedrijven deel uit van een netwerk van kwaadwillende incassobureaus waarvoor de ACM eerder al waarschuwde. „Om te voorkomen dat meer consumenten slachtoffer worden van deze praktijken waarschuwen we nu”, zegt Edwin van Houten, directeur Consumenten bij de ACM.</p>
