---
layout: post
title: "Slechte nacht voor Juventus-spelers"
date: Wed, 10 Apr 2019 08:08:29 +0200
category: sport
externe_link: "https://www.telegraaf.nl/sport/3421601/slechte-nacht-voor-juventus-spelers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ce8e7584-5b8a-11e9-9a52-0218eaf05005.jpg"
---

<p class="intro">Fanatieke Ajax-supporters hebben vannacht vuurwerk afgestoken bij het Van der Valk Hotel-Amstel in Amsterdam. De selectie van Juventus verbleef daar in aanloop naar het Champions League-duel van woensdag.</p> <p>De Italiaanse voetballers, onder wie supervedette Cristiano Ronaldo, hebben ongetwijfeld een slechte nacht gehad. Zelfs buurtbewoners van even verderop klaagden over de harde knallen.</p><p>De Amsterdamse aanhang haalde enkele weken geleden een vergelijkbaar trucje uit toen Real Madrid naar de hoofdstad kwam. Destijds verloor Ajax in eigen huis met 1-2. In Spanje werd de schade gerepareerd dankzij een eclatante 1-4 overwinning.</p><p>Juventus-trainer Massimiliano Allegri werd dinsdag tijdens de persconferentie gevraagd of hij bang was dat zijn ploeg ook ten prooi zou vallen aan de herrieschoppers. ,,Mijn spelers slapen sowieso niet‚Äù, grapte hij.</p><p>Ajax en Juventus trappen woensdag om 21.00 uur af.</p><p>Bekijk hieronder Kick-off Champions League, waarin ex-Ajacied Kiki Musampa, chef voetbal Valentijn Driessen en Ajax-watcher Mike Verweij samen met presentator Pim Sedee vooruitblikken op de kraker tussen Ajax en Juventus:</p>
