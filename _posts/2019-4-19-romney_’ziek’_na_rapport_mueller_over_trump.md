---
layout: post
title: "Romney ’ziek’ na rapport Mueller over Trump"
date: Fri, 19 Apr 2019 23:48:36 +0200
category: buitenland
externe_link: "https://www.telegraaf.nl/nieuws/3473807/romney-ziek-na-rapport-mueller-over-trump"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e29afc82-62ec-11e9-b72b-02d2fb1aa1d7.jpg"
---

<p class="intro">De Republikeinse senator Mitt Romney heeft vrijdag gezegd dat hij „ziek” en „ontsteld” is door wat speciaal aanklager Robert Mueller in zijn rapport zegt over president Donald Trump en diens naaste medewerkers. Zijn meeste partijgenoten weigeren tot dusver commentaar te geven op het explosieve resultaat van het uitgebreide onderzoek van Mueller en zijn team.</p> <p>„Ik ben onpasselijk geworden van de omvang en alomtegenwoordigheid van oneerlijkheid en misleiding door personen in de hoogste regeringskringen van dit land, onder wie de president”, aldus Romney. „Ik ben bovendien erg geschrokken dat medeburgers die meededen in de presidentscampagne hulp van Rusland hebben toegejuicht, met inbegrip van informatie die illegaal was verkregen. Dat niemand van hen de moeite heeft genomen de politie in te lichten en dat de campagneleider actief Russische belangen heeft behartigd in Oekraïne.”</p>
