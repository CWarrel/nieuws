---
layout: post
title: "Chileen Garín maakt naam en faam met tweede graveltitel in 2019"
date: Sun, 05 May 2019 18:44:17 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/Q4ctsj3z4Sk/2283368"
feature_image: "https://nos.nl/data/image/2019/05/05/548070/1008x567.jpg"
---

<p>Met Roland Garros in aantocht (vanaf 26 mei) is het niet onverstandig om deze naam te onthouden: Cristian Garín. De 22-jarige Chileen gaf in München zijn doorbraakjaar extra glans met zijn tweede graveltitel van 2019.</p>
<p>Garín versloeg in het waterkoude München (met een temperatuur rond de 6 graden Celsius) de Italiaan Matteo Berrettini met 6-1, 3-6, 7-6 (1). Hij overleefde eerder in het toernooi twee matchpoints tegen Alexander Zverev.</p>
<h2>Al achttien gravelzeges in 2019</h2>
<p>Garín voelt zich duidelijk thuis op gravel. Van de 22 wedstrijden die hij dit seizoen op deze ondergrond speelde, won hij er 18.</p>
<p>Dat leverde hem naast de titel in München ook de hoofdprijs in Houston op. Garín haalde dit jaar in São Paulo eveneens in de finale.</p>
<p>Gárin nadert door zijn titel de topdertig. Hij stond een jaar geleden op de wereldranglijst nog buiten de toptweehonderd. Garín is nu met Roger Federer, Dominic Thiem en Stefanos Tsitsipas de enige tennisser met meerdere ATP-titels in 2019.</p>
<p>Het ATP-toernooi van Estoril werd namelijk een prooi Tsitsipas. De als eerste geplaatste Griek rekende in de eindstrijd af met de Uruguayaan Pablo Cuevas: 6-3, 7-6 (4).</p>
<p>De 20-jarige nummer tien van de wereld greep in zijn zesde ATP-eindstrijd zijn derde titel en de eerste op gravel. De 33-jarige Cuevas bleef in zijn tiende finale steken op zes titels.</p><img src="http://feeds.feedburner.com/~r/nossporttennis/~4/Q4ctsj3z4Sk" height="1" width="1" alt=""/>
