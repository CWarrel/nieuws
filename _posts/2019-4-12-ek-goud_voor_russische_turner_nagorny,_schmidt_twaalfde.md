---
layout: post
title: "EK-goud voor Russische turner Nagorny, Schmidt twaalfde"
date: Fri, 12 Apr 2019 16:07:15 +0200
category: sport
externe_link: "https://nos.nl/l/2280145"
feature_image: "https://nos.nl/data/image/2019/04/12/543140/1008x567.jpg"
---

<p>Nikita Nagorny is bij de EK turnen in het Poolse Szczecin voor het eerst Europees kampioen geworden op de meerkamp. De Rus verwees zijn landgenoot Artoer Dalalojan naar de tweede plaats. De Cyprioot Marios Georgiou legde beslag op het brons en Casimir Schmidt werd twaalfde.</p>
<p>Nagorny en Dalalojan staken met kop en schouders boven de concurrentie uit. De 22-jarige Nagorny kwam op ringen, voltige en brug tot de beste score en op vloer, rek en sprong tot de tweede score. Dalalojan, die twee jaar geleden ook al EK-zilver op de meerkamp won, was het beste op rek en vloer.</p>
<p>Nagorny sleepte met 88,665 punten zijn vijfde Europese titel in de wacht. In 2015 won hij goud op sprong en in 2016 op vloer. Met de Russische ploeg werd hij in 2016 en 2018 Europees kampioen.</p>
<h2>Schmidt beter dan in kwalificatie</h2>
<p>Schmidt was in de kwalificatie als zeventiende geÃ«indigd. Hij deed er in de finale een schepje bovenop en vestigde een persoonlijk puntenrecord: 82,098. Dat was 1,667 meer dan op woensdag.</p>
<p>Schmidt begon sterk op ringen en sprong en stond na twee rotaties zelfs vierde. Zijn zwakkere onderdelen moesten echter nog komen.</p>
<p>Op rek liet hij de nodige punten liggen, maar op de brug, vloer en voltige maakte hij amper fouten. Twee jaar geleden werd Schmidt bij de EK in Cluj nog elfde op de meerkamp.</p>
