---
layout: post
title: "Zaltbommel - Gewapende overval op woning; politie pakt twee overvallers"
date: Sun, 02 Dec 2018 09:30:00 GMT
categories: 
- gelderland 
- zaltbommel 
feature_image: "https://www.politie.nl/binaries/w400h225/content/gallery/politie/stockfotos/algemeen/nw-operationeel-uniform-4.jpg"
---

In de nacht van zaterdag op zondag omstreeks 00.40 uur zijn de bewoners van een woning aan de Thorbeckestraat in Zaltbommel bij thuiskomst overvallen in hun woning. Daarbij raakte de 43-jarige bewoner licht gewond. Een vrouw en kind bleven ongedeerd. De bewoners werden door drie gemaskerde mannen overlopen in hun woning en bedreigd met vuurwapens. Zij waren uit op geld. Twee verdachten van 24 en 25 jaar werden kort na de overval aangehouden. De politie is nog op zoek naar andere verdachten en roept getuigen op zich te melden.
