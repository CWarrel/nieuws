---
layout: post
title: "Veel vakantieverkeer en ongelukken: het was druk op de weg"
date: Fri, 19 Apr 2019 15:02:16 +0200
category: nieuws
externe_link: "https://nos.nl/l/2281162"
feature_image: "https://nos.nl/data/image/2019/04/19/544733/1008x567.jpg"
---

<p>Het begin van het paasweekend zorgde tot aan het begin van de avond voor grote drukte op de weg. Om 18.45 uur stond er op de snelwegen en de provinciale wegen nog zo'n 100 kilometer file, zegt de ANWB. Dat was een uur eerder nog 475 kilometer.</p>
<p>Vooral in het midden en zuiden is het nu nog druk. De drukte op de weg werd vooral veroorzaakt door de vele toeristen en dagjesmensen, maar ook ongelukken en pechgevallen leverden veel oponthoud op.</p>
<p>Op de A27 richting Breda stond voor de brug bij Gorinchem op enig moment een file van 10 kilometer, die een vertraging opleverde van maar liefst een uur en drie kwartier. De oorzaak was een ongeluk. De weg werd rond 15.15 uur weer vrijgegeven, maar de vertraging is nog steeds zo'n 25 minuten.</p>
<p>Ook op de A2 naar het zuiden gaat het niet goed: 13 kilometer file en een klein half vertraging tussen Everdingen en Zaltbommel. En de Afsluitdijk is sinds 18.30 uur in beide richtingen afgesloten. Daar zijn twee ongelukken gebeurd. </p>
