---
layout: post
title: "Spurs meesters in het verspelen van prijzen"
date: Tue, 07 May 2019 06:10:00 +0200
category: sport
externe_link: "https://www.telegraaf.nl/sport/3545450/spurs-meesters-in-het-verspelen-van-prijzen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/419fa7ce-70b1-11e9-9c2d-02d1dbdc35d1.jpg"
---

<p class="intro">De spelers van Tottenham Hotspur stappen deze ochtend met een opgelucht gevoel in het vliegtuig naar Schiphol, nu het Champions League-ticket na een doldrieste speelronde in de Premier League officieus is veiliggesteld. In eigen land worden de kansen op een finaleplek trouwens niet al te groot ingeschat. Het blijven immers The Spurs.</p> <p>De roemruchte club heeft een naam hoog te houden wat betreft het uit handen geven van zilverwaar. De trots van White Hart Lane mag dan tot de traditionele Big Six van Engeland behoren, de laatste landstitel dateert uit het stenen tijdperk van het Engelse League-voetbal.</p><p>Dave Mackay, Jimmy Greaves en Danny Blanchflower zijn ’household names’ in Noord-Londen, maar de meeste Spurs-fans waren nog niet geboren toen hun club in 1961 de tweede en laatste landstitel won. Een karrenvracht aan schitterende voetballers was vervolgens op the Lane te bewonderen, van Hoddle en Ardiles tot Lineker en Gascoigne, maar prijzen winnen ho maar.</p><p>Geen échte hoofdprijs</p><p>Op de FA Cup in 1991 na dan. Maar zelfs in Engeland wordt het winnen van het oudste voetbaltoernooi ter wereld niet meer als een échte hoofdprijs gezien. Althans, niet door de grote jongens.</p><p>De reacties na de heenronde in het fonkelnieuwe Londense stadion waren o zo veelzeggend wat betreft het verwachtingspatroon rond Ajax en Spurs. Waar in Nederland werd geklaagd dat de Amsterdammers de klus al lang en breed hadden moeten klaren, daar werden de schouders in de Britse media meewarig opgehaald.</p><p>Zeker na de nederlaag van zaterdag tegen Bournemouth (1-0). De boys van Pochettino zouden het in een paar dagen tijd toch niet allemaal verknallen? In een seizoen waarin Tottenham halverwege nog op de tweede plaats had gestaan?</p><p>Gered door de gong</p><p>Nee, want Spurs werd door de gong gered omdat de concurrentie weigerde te profiteren van de misstap. De vierde plek kan ze amper meer ontgaan, maar weinig Engelse voetbalkenners geloven in een goede afloop tegen Ajax. Of Spurs nu met of zonder Heung-Min Son speelt, de Koreaanse hoop in ’shaky times’. Het blijven per slot van rekening The Spurs.</p><p>Luister naar de podcast van De Telegraaf/Telesport, waar chef voetbal Valentijn Driessen samen verslaggevers Mike Verweij en Erik van Haren vooruitblikken op de belangrijke halve finale van de Champions League tussen Ajax en Tottenham.</p>
