---
layout: post
title: "Promes lijdt met Sevilla gevoelige nederlaag bij Getafe"
date: Sun, 21 Apr 2019 16:30:08 +0200
category: sport
externe_link: "https://www.telegraaf.nl/sport/3476540/promes-lijdt-met-sevilla-gevoelige-nederlaag-bij-getafe"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f6b3fbfa-6441-11e9-950a-02c309bc01c1.jpg"
---

<p class="intro">Getafe heeft in Spanje de vierde plaats overgenomen van Sevilla. Het onderlinge duel tussen de twee subtoppers eindigde in 3-0.</p> <p>Daardoor heeft Getafe nu een ticket voor de groepsfase van de Champions League in handen. Sevilla heeft als nummer 5 twee punten minder, met nog vijf duels te spelen.</p><p>De eerste helft in Getafe verliep rumoerig. De scheidsrechter deelde liefst zeven gele kaarten uit aan de bezoekende club. Sergio Escudero kreeg op slag van rust zijn tweede boeking, waardoor Sevilla verder moest met tien man. Getafe leidde bij de rust met 2-0 dankzij treffers van Jaime Mata en Jorge Molina. Beiden scoorden uit een strafschop.</p><p>Met zijn tweede treffer besliste Molina in de 53e minuut het duel. Een kwartier voor tijd kreeg ploeggenoot Dakonam Djene rood. Sevilla, met invaller Quincy Promes, bleef echter schotloos.</p><p>Bekijk hier de uitslagen, stand en het programma in La Liga</p>
