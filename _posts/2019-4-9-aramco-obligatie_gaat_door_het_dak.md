---
layout: post
title: "Aramco-obligatie gaat door het dak"
date: Tue, 09 Apr 2019 16:59:00 +0200
category: buitenland
externe_link: "https://www.telegraaf.nl/financieel/3416977/aramco-obligatie-gaat-door-het-dak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/927f5e1c-5ad8-11e9-9da7-0255c322e81b.jpg"
---

<p class="intro">De eerste obligatie van Aramco, het staatsoliebedrijf van Saoedi-Arabië, is ruim acht keer over de kop geslagen. Beleggers hebben voor $100 miljard ingetekend op het schuldpapier, bij een verwachte opbrengst van $12 miljard.</p> <p>Aramco, ’s werelds meest winstgevende bedrijf, verkoopt het schuldpapier in vijf delen.</p><p>Maandag gingen er al geruchten dat de obligatie $30 miljard zou opleveren, maar dat blijkt dus nog lang niet het einde van het verhaal.</p><p>Nu er niet meer op de obligatie kan worden ingetekend, begint het berekenen van de rente op het schuldpapier van het grootste en meest winstgevende bedrijf ter wereld.</p><p>De schuld met de langste looptijd, dertig jaar, gaat weg tegen een rentevergoeding van 155 basispunten boven die van Amerikaanse staatsobligatie. Die yield is momenteel 2,497%.</p><p>Bronnen van persbureau Bloomberg zinspelen op een rendement dat lager ligt dan de rente op de staatsschuld van Saoedi-Arabië, de eigenaar van Aramco.</p><p>Met de zwaar overtekende obligatie maakt Aramco een glorieuze comeback op de financiële markten. Vorig jaar werd een beursgang van het bedrijf nog op de lange baan geschoven. Met het geld dat nu dus alsnog wordt opgehaald, wil de Saoedische kroonprins Bin Salman economische hervormingen in zijn land doorvoeren.</p><p>Banken die de megadeal mogen begeleiden zijn JPMorgan Chase, Morgan Stanley, Citigroup, Goldman Sachs, HSBC en NCB Capital.</p><p>Meer financieel nieuws via je mail? Schrijf je hier in voor onze nieuwsbrief.</p>
