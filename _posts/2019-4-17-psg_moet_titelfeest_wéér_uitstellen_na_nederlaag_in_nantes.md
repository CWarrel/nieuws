---
layout: post
title: "PSG moet titelfeest wéér uitstellen na nederlaag in Nantes"
date: Wed, 17 Apr 2019 21:25:32 +0200
category: sport
externe_link: "https://nos.nl/l/2280940"
feature_image: "https://nos.nl/data/image/2019/04/17/544397/1008x567.jpg"
---

<p>Paris Saint-Germain moet het kampioensfeest opnieuw uitstellen. De koploper van de Franse competitie leed de tweede nederlaag op een rij en verloor ditmaal met 3-2 bij Nantes.</p>
<p>Vorig week had nummer twee Lille de regerend landskampioen al met maar liefst 5-1 verslagen en een speelronde daarvoor werd het 2-2 tegen Strasbourg. Na 32 duels heeft PSG nog wel een voorsprong van 17 punten op Lille.</p>
<p>Voor het duel werd er door de fans stilgestaan bij de brand in de Notre Dame.</p>
<h2>Geen Neymar en Mbappé</h2>
<p>Bij een zege in Nantes was PSG onbereikbaar voor de rest geworden. Na de openingstreffer van Dani Alves ging het echter mis voor de favoriet. Diego Carlos, Abdul Majeed Waris en nogmaals Diego Carlos scoorden voor de thuisclub. Metehan Güclü deed nog iets terug voor PSG.</p>
<p>Bij Paris Saint-Germain ontbraken onder anderen Neymar en Kylian Mbappé.</p>
<h2>Dominant</h2>
<p>Het dominante PSG werd in vijf van de laatste zes seizoenen landskampioen. In de vroegere jaren veroverde de club de titel slechts twee keer, in 1986 en 1994.</p>
