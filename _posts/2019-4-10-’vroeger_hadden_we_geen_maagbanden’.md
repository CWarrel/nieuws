---
layout: post
title: "’Vroeger hadden we geen maagbanden’"
date: Wed, 10 Apr 2019 12:30:00 +0200
category: overig
externe_link: "https://www.telegraaf.nl/watuzegt/3423052/vroeger-hadden-we-geen-maagbanden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9902ffca-5b76-11e9-966f-0217670beecd.jpg"
---

<p class="intro">Problemen met het lichaamsgewicht zijn het gevolg van onze welvaartsmaatschappij, vindt Jan Muijs. Wat dat betreft is er de afgelopen 50-60 jaar enorm veel veranderd.</p> <p>Toen zag je op de basisscholen geen dikke kinderen. Dat is nu wel anders. Kinderen met (beginnend) obesitas pik je er meteen tussenuit. Daar hoef je geen kenner voor te zijn. En zijn die ouders dan ziende blind en vinden die dat dan écht niet zorgwekkend?</p><p>Inmiddels zijn maar liefst bijna de helft van alle Nederlanders (veel) te dik. Met alle gevolgen vandien voor de gezondheid. Diëtisten en artsen hebben er een dagtaak aan. En het heeft daarnaast ook een enorme impact op de stijging van de zorgkosten.</p><p>Maagbanden? Daar wisten we vroeger niet eens het bestaan van. Nu is het dagelijks werk voor de chirurgen. En alle goedbedoelde maatregelen en adviezen ten spijt, de seinen blijven op rood staan en het aantal dikke mensen blijft maar stijgen.</p><p>Is er dan echt niks aan te doen? Ik denk het niet. Daar moet je wilskracht voor tonen. En elk pondje gaat nu eenmaal door het mondje!</p><p>Jan Muijs, Tilburg</p>
