---
layout: post
title: "Legerhelikopter Venezuela stort neer, 7 doden"
date: Sun, 05 May 2019 07:02:56 +0200
category: buitenland
externe_link: "https://www.telegraaf.nl/nieuws/3538024/legerhelikopter-venezuela-stort-neer-7-doden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/20896a80-6ef3-11e9-a00c-02c309bc01c1.jpg"
---

<p class="intro">Een legerhelikopter is zaterdag in de buurt van de Venezolaanse hoofdstad Caracas neergestort. Alle zeven inzittenden kwamen daarbij om het leven, meldt het ministerie van Defensie.</p> <p>De helikopter was van Caracas op weg naar deelstaat Cojedes toen het toestel door nog onbekende oorzaak crashte. Het ministerie onderzoekt de toedracht van het ongeval. Alle slachtoffers zijn volgens de krant El Nacional legerofficieren.</p><p>De Venezolaanse president Nicolás Maduro was zaterdag in Cojedes om militaire oefeningen bij te wonen. „Ik betreur dit incident ten diepste en betuig mijn oprechte medeleven met hun familie en vrienden” twitterde de president die een groot deel van de bevolking tegen zich in het harnas heeft gejaagd.</p>
