---
layout: post
title: "Gouden Film voor Baantjer: Het Begin"
date: Sat, 04 May 2019 13:32:18 +0200
categories: 
- entertainment 
- sterren 
externe_link: "https://www.telegraaf.nl/entertainment/3537071/gouden-film-voor-baantjer-het-begin"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/531b1da6-6e60-11e9-966f-0217670beecd.jpg"
---

<p class="intro">Baantjer: Het Begin is bekroond met de Gouden Film. Het verhaal over de jonge jaren van inspecteur De Cock trok in iets meer dan twee weken tijd 100.000 mensen naar de bioscoop, zo maakten het Nederlands Film Festival en het Nederlands Filmfonds bekend. Hoofdrolspeler Waldemar Torenstra, die De Cock vertolkt, ontving de prijs zaterdagochtend uit handen van zijn collega Tygo Gernandt.</p> <p>De film speelt in de roerige jaren 80, wanneer De Cock en zijn partner, gespeeld door Tygo Gernandt, stuiten op een moordzaak. Het geval leidt naar een mogelijke aanslag tijdens de inhuldiging van prinses Beatrix. Het idee voor de film komt van Thijs en Peter Römer, de kleinzoon en zoon van wijlen Piet Römer, die De Cock in de succesvolle originele serie in de jaren negentig speelde. Na de speelfilm volgt een nieuwe serie, die bij RTL4 en Videoland te zien zal zijn.</p><p>De Gouden Film, Platina Film en Diamanten Film worden door het Nederlands Film Festival en het Nederlands Filmfonds toegekend wanneer er voor een Nederlandse film respectievelijk 100.000, 400.000 en 1.000.000 bioscoopkaartjes zijn verkocht.</p><p>Baantjer: Het Begin is de derde film die dit jaar de status van Gouden Film behaalt. Eerder vielen Brugklas - de tijd van m'n leven en Verliefd op Cuba die eer ten deel.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
