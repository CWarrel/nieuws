---
layout: post
title: "Helft ziekenhuiszorg niet bewezen effectief"
date: Mon, 15 Apr 2019 06:48:05 +0200
category: binnenland
externe_link: "https://www.telegraaf.nl/nieuws/3444657/helft-ziekenhuiszorg-niet-bewezen-effectief"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d13a3e0a-5f39-11e9-b144-0255c322e81b.jpg"
---

<p class="intro">De helft van de ziekenhuiszorg is niet bewezen dat het effectief is, beweert onderzoeker Sjoerd Repping in de Volkskrant. Van 5 tot 10 procent van de zorg is volgens onderzoeker Sjoerd Repping zelfs bewezen dat het niet werkt.</p> <p>Dat beweert Repping in de Volkskrant. De onderzoeker is sinds februari namens alle partijen uit de medisch specialistische zorg ’kwartiermaker Zorgevaluatie en Gepast Gebruik’ bij het Zorginstituut. Hij heeft een mandaat gekregen om niet effectieve en onnodige zorg uit te bannen.</p><p>Uit meerdere onderzoeken blijkt volgens Repping dat er veel nutteloze ingrepen worden gedaan. Hierdoor stijgen de zorgkosten en moet er op bepaalde vlakken, zoals ouderenzorg, flink worden bezuinigd. „Wetenschap en praktijk lijken soms gescheiden werelden”, stelt de onderzoeker in de krant. Dat moet volgens hem veranderen om onnodige ingrepen aan te pakken.</p><p>Alle partijen binnen de zorg overleggen deze week samen over het laten verdwijnen van onzinnige handelingen. Ook wordt gekeken welke nog niet bewezen zorg meer wetenschappelijk onderzoek nodig heeft.</p><p>Volgens Repping worden onzinnige handelingen uitgevoerd omdat de artsen niet de laatste medisch-wetenschappelijke kennis hebben, vanwege het geld dat het oplevert of omdat ze vertrouwen op hun eigen jarenlange ervaring.</p>
