---
layout: post
title: "Tienjarige Summer de Snoo krijgt eigen realityshow"
date: Thu, 25 Apr 2019 18:20:04 +0200
category: entertainment
externe_link: "https://www.telegraaf.nl/entertainment/3496945/tienjarige-summer-de-snoo-krijgt-eigen-realityshow"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/071595a0-6779-11e9-93c9-02c309bc01c1.jpg"
---

<p class="intro">Tienjarig fotomodel en voetbalster Summer de Snoo krijgt haar eigen realityserie. Volgens het kindsterretje zal het gaan over haar echte leven. Opnames beginnen in mei, donderdagmiddag tekende De Snoo het contract met de producers.</p> <p>De Snoo en haar familie verhuizen binnenkort naar New York, voor het modellenwerk. Maar waarschijnlijk reist ze binnenkort de hele wereld over voor fotoshoots en dat allemaal terwijl ze gevolgd wordt door een cameraploeg. „Het zal gaan over mij als voetballer, maar ook de fotoshoots die ik ga maken”, vertelt De Snoo, die in het veld de positie heeft van middenvelder, voor de camera van het ANP. Ze wil laten zien dat ze meer is dan alleen model.</p><p>„Eigenlijk wil ik de mensen die kritiek op me hebben laten zien dat ik het werk zelf ook heel leuk vind, en dat ik ook gewoon buiten speel en voetbal”, zegt De Snoo over wat ze wil bereiken met het maken van de documentaire.</p><p>Welke zender de show gaat uitzenden, is nog niet bekend.</p>
