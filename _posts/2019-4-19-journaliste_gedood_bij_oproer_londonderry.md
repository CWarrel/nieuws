---
layout: post
title: "Journaliste gedood bij oproer Londonderry"
date: Fri, 19 Apr 2019 06:38:40 +0200
category: buitenland
externe_link: "https://www.telegraaf.nl/nieuws/3469003/journaliste-gedood-bij-oproer-londonderry"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9c70d8be-625e-11e9-b4ef-0217670beecd.jpg"
---

<p class="intro">Bij onlusten in de noord-Ierse stad Londonderry is een 29-jarige journaliste doodgeschoten. De politie beschouwt haar dood als een terroristisch incident.</p> <p>Bij de onlusten in de wijk Creggan werd de politie beschoten en bekogeld met stenen, flessen en vuurwerk. Ook werden enkele voertuigen in brand gestoken. De vrouw, die daar volgens Daily Mail aan het werk was om de rellen te verslaan, werd waarschijnlijk door een verdwaalde kogel getroffen. Ze werd nog naar een ziekenhuis vervoerd, maar overleed kort na aankomst.</p><p>In Creggan, een buurt waar veel Ierse nationalisten wonen, begonnen de rellen na een inval van de politie in een woning. In Londonderry is het sinds januari onrustig nadat nabij een rechtbank in het centrum van de stad een auto ontplofte.</p><p>De Noord-Ierse politie vermoedt dat republikeinse extremisten van de Real Irish Republican Army (Echte Ierse Republikeinse Leger) achter de explosie zitten. De politie was een kwartier van te voren gewaarschuwd en had slechts die tijd om een heleboel mensen te evacueren.</p>
