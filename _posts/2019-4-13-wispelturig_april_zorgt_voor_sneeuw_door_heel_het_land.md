---
layout: post
title: "Wispelturig april zorgt voor sneeuw door heel het land"
date: Sat, 13 Apr 2019 16:31:43 +0200
category: nieuws
externe_link: "https://nos.nl/l/2280274"
feature_image: "https://nos.nl/data/image/2019/04/13/543321/1008x567.jpg"
---

<p>Het sneeuwt vandaag kort op veel plaatsen in het land. Vanochtend viel er een kleine hoeveelheid op de Waddeneilanden en het noordoosten van Nederland. Sinds vanmiddag trekken er kleine winterse buien over het hele land.</p>
<p>Witte vlokken tussen de groene bomen zien er misschien gek uit, maar sneeuw in april komt wel vaker voor. "April is echt een overgangsmaand", zegt weerman Gerrit Hiemstra.</p>
<p>Precies zoals het bekende rijmpje beschrijft, is het weer ook deze aprilmaand wispelturig. Volgend weekend kan het volgens Hiemstra 20 graden worden, terwijl het vannacht nog vroor - in Twente zelfs met vier graden onder 0.</p>
<p>Als gevolg van de nachtvorst moesten de praalwagens van de Bloemencorso in de Bollenstreek binnen overnachten. Anders zouden de bloemen wellicht kapot vriezen. Die maatregel was in het 72 jarige bestaan van het Bloemencorso nog nooit genomen. Ook fruittelers hebben deze week maatregelen genomen tegen de nachtvorst.</p>
<p>Lentedagen met milde winterse buien als vandaag gaan niet als echte sneeuwdag de boeken in. Dat gebeurt pas als er 's ochtends al een "gesloten sneeuwdek" aanwezig is op een meetpunt. Er wordt dan gesproken van een sneeuwdekdag. Sinds 1951 kwam dit in 31 verschillende jaren ten minste een keer voor in april, meldt Weerplaza. De laatste keer was in 2016.</p>
