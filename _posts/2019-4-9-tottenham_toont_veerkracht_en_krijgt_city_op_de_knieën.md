---
layout: post
title: "Tottenham toont veerkracht en krijgt City op de knieën"
date: Tue, 09 Apr 2019 22:55:07 +0200
category: sport
externe_link: "https://nos.nl/l/2279770"
feature_image: "https://nos.nl/data/image/2019/04/09/542583/1008x567.jpg"
---

<p>Tottenham Hotspur heeft het eerste, vrij saaie duel met Manchester City gewonnen in de kwartfinales van de Champions League: 1-0. Twaalf minuten voor tijd schoot Son Heung-Min raak. </p>
<p>Sergio Agüero miste in de eerste helft een strafschop voor City en de Spurs raakten vroeg in de tweede helft sterspeler Harry Kane kwijt. Hij viel geblesseerd uit na een wild duel met Fabian Delph.</p>
<p>Tottenham en Manchester namen weinig risico in het nieuwe stadion van de Spurs. Ze waren verdedigend op dreef en creëerden weinig kansen, al was het begin nog hoopgevend.</p>
<p>Na een klein kwartier maakte Danny Rose hands en gaf Björn Kuipers op aanraden van de VAR een penalty aan City, maar Agüero stuitte op doelman Hugo Lloris.</p>
<h2>Son houdt bal net binnen</h2>
<p>Na rust leek City sterker te worden, al bleef groot gevaar uit. De Spurs raakten Kane kwijt met een enkelblessure, maar kwamen in de slotfase toch op 1-0. Son ontsnapte aan buitenspel, hield de bal net binnen en schoot keurig raak.</p>
<p>De return is volgende week in Manchester.</p>
