---
layout: post
title: "Ajax treft 'oude bekende' als scheidsrechter tegen Spurs"
date: Mon, 06 May 2019 11:55:50 +0200
categories: 
- sport 
- voetbal 
externe_link: "https://nos.nl/l/2283453"
feature_image: "https://nos.nl/data/image/2019/05/06/548170/1008x567.jpg"
---

<p>De return in de halve finales van de Champions League tussen Ajax en Tottenham Hotspur wordt gefloten door de Duitser Felix Brych. Daarmee treft Ajax een oude bekende, Brych was in maart ook de scheidsrechter bij de 1-4 overwinning in de achtste finales bij Real Madrid.</p>
<p>Brych floot daarna de kwartfinale in de Champions League tussen Barcelona en Manchester United.</p>
<h2>Ruzie met assistenten</h2>
<p>De Duitse scheidsrechter krijgt woensdag in de Johan Cruijff Arena hulp van zijn vaste groep assistenten. Kort voor het duel tussen Real Madrid en Ajax kreeg hij ruzie met zijn assistent-scheidsrechters tijdens een wedstrijd in de Bundesliga. Brych diende toen bij de Europese voetbalbond UEFA een verzoek in om met andere assistenten te fluiten, maar dat werd afgewezen.</p>
<p>Ajax verdedigt woensdagavond een 1-0 voorsprong tegen Tottenham Hotspur. De ploeg uit Londen kan in deze wedstrijd weer beschikken over spits Son Heung-Min. Hij was de eerste wedstrijd geschorst.</p>
