---
layout: post
title: "Stewardess gooit tijdens vlucht vol dienblad over haar hoogste baas"
date: Wed, 10 Apr 2019 13:14:43 +0200
category: buitenland
externe_link: "https://www.telegraaf.nl/nieuws/3423754/stewardess-gooit-tijdens-vlucht-vol-dienblad-over-haar-hoogste-baas"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/43883138-5b84-11e9-ab1a-0218eaf05005.jpg"
---

<p class="intro">Het is een van de ergste dingen die een stewardess kan overkomen: een dienblad vol drank over een passagier gooien. Het overkwam Maddie Peters op een vlucht van Phoenix naar Dallas, maar het ’slachtoffer’ was niet zomaar iemand. Het was uitgerekend de állerhoogste baas van haar werkgever, luchtvaartmaatschappij American Airlines.</p> <p>Topman Doug Parker rekende het zijn ondergeschikte niet al te zwaar aan en ging ondanks het natte pak sportief met Peters op de foto voor een Instagram-post. „Ik bediende de eerste klasse toen het misging”, schrijft Peters bij een foto van haar en de lachende CEO. „Ik botste tegen een andere passagier, waardoor alle drankjes door de lucht vlogen. Je wilt niet weten op wie ze terecht kwamen: op de schoot van mijn hoogste baas. Ik kon wel door de grond zakken! Zou me dit mijn baan kosten? Ik schaamde me kapot.”</p><p>Gezien de reactie van haar baas hoeft Peters echter nergens voor te vrezen. „De rest van de vlucht hebben we er grapjes over gemaakt. Toen hij van boord ging, zei hij me nooit te vergeten.”</p>
