---
layout: post
title: "De sport van dinsdag bij de NOS"
date: Tue, 09 Apr 2019 06:37:53 +0200
category: sport
externe_link: "https://nos.nl/l/2279627"
feature_image: "https://nos.nl/data/image/2019/04/09/542378/1008x567.jpg"
---

<p>Vandaag staan met Liverpool-FC Porto en Tottenham Hotspur-Manchester City de eerste kwartfinales van de Champions League op het programma. Ajax speelt morgen tegen Juventus, maar werkt vandaag wel de laatste training af. En trainer Erik ten Hag geeft nog een persconferentie.</p>
<p>Beelden daarvan zijn te zien op NOS.nl en in de app en in het Sportjournaal van 18.45 uur op NPO 1. Ook Juventus geeft een persconferentie. Die beelden zijn te zien in Nieuwsuur om 22.40 uur op NPO 2.</p>
<h2>Liveblog Champions League</h2>
<p>De ontmoetingen tussen Liverpool en FC Porto en tussen Tottenham Hotspur en Manchester City zijn van begin tot eind te volgen via een liveblog op NOS.nl en in de NOS-app, maar ook via NPO Radio 1. </p>
<p>In de late Journaals is er vervolgens een korte samenvatting te zien van Liverpool-FC Porto.</p>
<p>Het liveblog opent al eerder op de avond met de oefenwedstrijd van de Nederlandse voetbalvrouwen. Die spelen om 18.30 uur tegen Chili ter voorbereiding op het WK van komende zomer in Frankrijk. Een samenvatting volgt in Nieuwsuur.</p>
<p>Woensdag maakt bondscoach Sarina Wiegman de definitieve WK-selectie bekend.</p>
