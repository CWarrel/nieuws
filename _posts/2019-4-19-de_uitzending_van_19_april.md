---
layout: post
title: "De uitzending van 19 april"
date: Fri, 19 Apr 2019 13:08:20 +0200
category: binnenland
externe_link: "http://feeds.nos.nl/~r/nosnieuwsbinnenland/~3/piwuwHzL8G0/2281144"
feature_image: "https://nos.nl/data/image/2019/02/01/528415/1008x567.jpg"
---

<h2>Burgers meten zelf luchtvervuiling bij hoogovens</h2>
<p>Tata Steel bij Wijk aan Zee is met de grote hoogovens een van de meest vervuilende bedrijven van Nederland. Omwonenden klagen over milieu- en gezondheidsproblemen. Zij krijgen nu sensoren in de tuin die aangeven hoe vervuild de lucht precies is.</p>
<p>We spreken met bewoners: hebben zij hier iets aan, of zijn de sensoren slechts een zoethoudertje? En we kijken in Vlaanderen waar tienduizenden mensen al zo'n metertje in de achtertuin hebben.</p>
<h2>Niet alle vet is slecht</h2>
<p>Artsen en wetenschappers Liesbeth van Rossum en Mariëtte Boon schreven het boek Vet Belangrijk over lichaamsvet en voeding. Ze geven hierover een genuanceerd beeld. Zo heeft meer dan de helft van de Nederlanders overgewicht, maar dat is lang niet altijd problematisch, schrijven ze: veel van hen hebben een gezonde leefstijl.</p>
<p>Van Rossum en Boon schrijven ook over een ander soort vetcellen: bruin vet. Door pittig te eten en koud te douchen maken mensen deze bruine vetcellen aan, wat helpt bij het verbranden van calorieën. Van Rossum is vanavond te gast in de studio.</p>
<h2>Politici bij Matthäus-Passion: een moetje of echte liefde?</h2>
<p>Het is de Goede Week en dus de tijd van de Matthäus-Passion. De compositie van Bach over het lijden van Jezus Christus wordt op verschillende plekken in het land gespeeld en gezongen. Traditioneel wonen ook veel leden van het kabinet een uitvoering bij. Is dit voor hen een moetje, gaat het om echte interesse of zit er meer achter? En waarom bezoekt premier Mark Rutte voor het eerst de uitvoering in de Nieuwe Kerk in Delft, en niet zoals gebruikelijk in de Leidse Pieterskerk of de Grote Kerk in Naarden?</p><img src="http://feeds.feedburner.com/~r/nosnieuwsbinnenland/~4/piwuwHzL8G0" height="1" width="1" alt=""/>
