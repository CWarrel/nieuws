---
layout: post
title: "Bij mij kan Madonna niet meer van haar voetstuk vallen, maar een ouwe schnabbelartiest vind ik haar wel"
date: Tue, 09 Apr 2019 09:29:35 GMT
categories: 
- overig 
- mensen 
externe_link: "https://www.volkskrant.nl/nieuws-achtergrond/een-ouwe-schnabbelartiest-vind-ik-madonna-wel~b24ad3a3/"
---

Madonna heeft vorig jaar bij de MTV Awards een onfortuinlijke stijlkeuze gemaakt, en die achtervolgt haar nu ze gaat optreden als pauzeact bij het Eurovisie Songfestival. Het thema van het Songfestival is op zich sinds jaar en dag ‘onfortuinlijke stijlkeuze’, maar ik moest toch wel lachen, elke keer als er gisteren een nieuwsbericht over Madonna’s aangekondigde optreden werd geplaatst. Want dat was steeds met dezelfde foto van vorig jaar: toen droeg ze bij MTV een stekelige stalen hoofdtooi, driehonderd kettingen, vier vlechten in het haar en een gebloemde kaftan – en natuurlijk had ze dat gekleide hoofd van mensen die zestig zijn en toch eeuwig jong.
