---
layout: post
title: "Oranjehockeysters winnen ook nu ruim van de Verenigde Staten"
date: Sun, 14 Apr 2019 17:49:25 +0200
category: sport
externe_link: "https://nos.nl/l/2280461"
feature_image: "https://nos.nl/data/image/2019/04/14/543662/1008x567.jpg"
---

<p>Hockeywedstrijden tussen de Nederlandse en Amerikaanse vrouwen staan garant voor Oranje-spektakel. De Pro League-ontmoeting van zondag was daarop geen uitzondering: 7-1.</p>
<p>De in oranje gehulde toeschouwers konden er eens goed voor gaan zitten in Rotterdam. In de vorige vier interlands tegen de Verenigde Staten had Nederland in totaal liefst 21 keer het net gevonden.</p>
<p>Ditmaal kwam Oranje nog wel op achterstand, Taylor West was trefzeker voor de VS, maar nog in het eerste kwart werd dat rechtgetrokken. Xan de Waard maakte de 1-1.</p>
<h2>Eclatante zege</h2>
<p>Via treffers van Kyra Fortuin (2x), wederom De Waard, Yibbi Jansen, Marloes Keetels en Caia van Maasakker liep Nederland vervolgens uit naar een 7-1 overwinning.</p>
<p>Woensdag haalde Oranje ook al uit tegen China. De Aziaten werden op een 6-0 nederlaag getrakteerd.</p>
<p>Nederland staat momenteel tweede in de Pro League, met 18 punten uit 7 duels. Koploper ArgentiniÃ« heeft 25 punten, maar de Zuid-Amerikanen hebben drie wedstrijden meer gespeeld.</p>
