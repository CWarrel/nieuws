---
layout: post
title: "Dossier: alles over de stunt van Ajax"
date: Wed, 17 Apr 2019 07:01:11 +0200
category: sport
externe_link: "https://www.telegraaf.nl/sport/3456319/dossier-alles-over-de-stunt-van-ajax"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/71e481f4-60ce-11e9-b673-0255c322e81b.jpg"
---

<p class="intro">Ajax staat bij de laatste vier van de Champions League. Nadat eerder al titelverdediger Real Madrid werd uitgeschakeld, zorgden de Amsterdammers dinsdagavond ook voor de eliminatie van grootmacht Juventus. Het werd in Turijn - na de 1-1 uit de heenwedstrijd - een sensationale 1-2. Donny van de Beek en Matthijs de Ligt waren met hun doelpunten de gevierde helden. Telesport zet alles nog een keer op een rij.</p> <p>Directeur voetbalzaken Marc Overmars, de man die succesvolle selectie samenstelde voor trainer Erik ten Hag, betrad na afloop met Edwin van der Sar het veld om feest te vieren met de meegereisde fans. Waar de algemeen directeur het hield bij een applausje, besloot Overmars zijn jasje uit te doen en een buikschuiver over het natte gras in te maken.</p><p>Verdediger Daley Blind blikte nadat Ajax zich heeft geplaatst voor de halve finale terug op afgelopen zomer, toen de Amsterdammers hem van Manchester United haalden en zich zelfs nog moesten zien te plaatsen voor het miljoenenbal.</p><p>Chef voetbal Valentijn Driessen schrijft in zijn analyse: „Waanzinnig! Ajax sinds 1997 terug bij de beste vier van Europa. Onwerkelijk bijna. Helemaal vanwege de manier waarop het grote Juventus een kopje kleiner werd gemaakt in eigen huis. Met offensief dominant voetbal op Nederlandse leest geschoeid. Tenslotte tikten de Ajacieden Juve horendol met doelpunten van Donny van de Beek en Matthijs de Ligt tot gevolg. Uitgerekend jonge exponenten van de eigen opleiding.”</p><p>Op Twitter regent het na de zege van Ajax op Juventus trotse reacties. Ook is er leedvermaak om vedette Cristiano Ronaldo, die voor het eerst in vier jaar niet de Champions League gaat winnen. Klik op onderstaande link voor de meest bijzondere en grappige tweets op een rij.</p><p>Donny van de Beek en Matthijs de Ligt gaan de geschiedenisboeken in. Zij zorgden namelijk in Turijn voor de doelpunten en maakten daarmee de eerdere goal van Cristiano Ronaldo onschadelijk.</p><p>„Dit is veel belangrijker dan geld. Geld interesseert me niet. Natuurlijk moeten we weer contracten ophogen en transfersommen betalen, maar dit is vooral mooi voor de naam van Ajax”, stelt algemeen directeur Edwin van der Sar.</p><p>„Ajax verdiende de zege, zeker op basis van de tweede helft”, reageerde Juventus-coach Massimiliano Allegri op sportieve wijze. „Ze hadden een beetje geluk dat ze na de 1-0 van Cristiano Ronaldo snel weer op gelijke hoogte kwamen, maar na rust speelden ze heel goed. Ajax had het middenveld in handen.”</p><p>Over de volgende tegenstander, Manchester City of Tottenham Hotspur, wilde Ten Hag het nog niet hebben. „Moet je me dat nu vragen? We moeten even genieten, want dit is zeer knap. De ploeg groeit nog steeds. Elke keer verleggen we grenzen. We kijken uit naar de volgende uitdaging.”</p><p>Ajax heeft weer voor een megastunt in Europa gezorgd. Het elftal van trainer Erik ten Hag heeft na Real Madrid ook Juventus uitgeschakeld in de Champions League. De Amsterdammers wonnen in Turijn met 2-1 en mogen zich nu scharen bij de beste vier ploegen van het kampioenenbal. Lees hieronder het wedstrijdverslag.</p>
