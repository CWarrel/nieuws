---
layout: post
title: "Apple mag Shazam overnemen"
date: Thu, 06 Sep 2018 18:25:00 +0200
category: tech
externe_link: "https://www.telegraaf.nl/tech/2525590/apple-mag-shazam-overnemen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/88587b72-b1f4-11e8-b62c-4379ee5c2317.jpg"
---

<p class="intro">Techreus Apple mag Shazam, een app waarmee liedjes herkend kunnen worden, overnemen. Dat heeft de Europese Commissie bekendgemaakt na een diepgaand onderzoek naar de beoogde overname.</p> <p>De toezichthouder vreesde dat door de fusie de keuzemogelijkheden voor gebruikers van muziekstreamingdiensten zouden worden beperkt. ,,Na een grondige analyse van de gebruikers- en muziekgegevens van Shazam oordelen we dat de overname niet leidt tot minder concurrentie in de muziekstreamingmarkt’’, aldus EU-commissaris Margrethe Vestager (Mededinging).</p><p>Apple kondigde de overname in december aan. In april startte Vestager haar onderzoek.</p><p>Met de gegevens van Shazam over welke nummers populair zijn, kan de iPhonemaker zijn muziekstreamingdienst Apple Music verbeteren. Op die manier moet Apple de strijd met onder meer Spotify, Deezer en de muziekdiensten van Google en Amazon beter aankunnen.</p>
