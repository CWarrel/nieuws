---
layout: post
title: "54 Ajax-supporters aangehouden in Italië, wapens ingenomen"
date: Mon, 15 Apr 2019 21:55:42 +0200
category: nieuws
externe_link: "https://nos.nl/l/2280648"
feature_image: "https://nos.nl/data/image/2019/04/10/542743/1008x567.jpg"
---

<p>In de buurt van Turijn zijn twee bussen aangehouden met 54 Ajax-supporters. Ze hadden onder meer wapens, rookbommen en voetzoekers bij zich. Om wat voor wapens het gaat, is niet duidelijk. </p>
<p>De Italiaanse politie is extra op de hoede vanwege de rellen rond de Champions League-wedstrijd tussen Ajax en Juventus afgelopen week in Amsterdam.</p>
<p>De Italiaanse minister van Binnenlandse Zaken Matteo Salvini zegt dat niemand naar Italië mag komen om wanorde te creëren. "Gewelddadige mensen mogen niet onze stadions en steden binnenkomen", meldt hij op Twitter.</p>
<p>De voetbalfans worden morgenochtend het land uit gezet en missen dus de wedstrijd. Morgenavond speelt Ajax in de kwartfinale van de Champions League uit tegen Juventus.</p>
<p>Voor de wedstrijd van Ajax tegen Juventus in Amsterdam zette de ME een waterkanon in tegen supporters. De gemeente Amsterdam heeft gisteren opdracht gegeven voor een onafhankelijk onderzoek naar het politieoptreden. Ook werden meer dan honderd Italiaanse hooligans opgepakt in de aanloop naar de wedstrijd.</p>
