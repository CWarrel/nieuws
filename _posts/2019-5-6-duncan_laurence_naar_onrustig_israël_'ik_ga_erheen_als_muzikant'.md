---
layout: post
title: "Duncan Laurence naar onrustig Israël: 'Ik ga erheen als muzikant'"
date: Mon, 06 May 2019 08:50:27 +0200
category: cultuur
externe_link: "https://nos.nl/l/2283430"
feature_image: "https://nos.nl/data/image/2019/05/06/548140/1008x567.jpg"
---

<p>Duncan Laurence is met zijn team onderweg naar Israël. Deze week beginnen daar de repetities voor het Eurovisie Songfestival, dat volgende week wordt gehouden in Tel Aviv.</p>
<p>De afgelopen dagen was het onrustig in Israël en de Gazastrook, met aanvallen over en weer. "Ik weet dat het speelt", zei Laurence daarover op Schiphol. "Maar ik ga erheen als muzikant."</p>
<p>Hij vertelt dat hij gespannen is over het songfestival, op een gezonde manier. "Ik heb niet lekker kunnen slapen, want ik heb zoveel zin om er te staan. Ik was om half zes al wakker al vanochtend."</p>
<p>Ondanks het slaapgebrek stond hij de verzamelde pers vanmorgen te woord:</p>
<p>Morgen heeft de zanger zijn eerste repetitie en op 16 mei staat hij in de halve finale. De Nederlander is al tijden favoriet bij de wedkantoren. "Daardoor zijn de ogen op mij gericht, natuurlijk. Het is vooral een enorm compliment dat ik bovenaan sta."</p>
<p>Laurence wil nog niet veel zeggen over zijn act, behalve dat het "om de muziek zal gaan".</p>
<p>Bekijk en beluister hieronder het nummer waarmee hij hoge ogen hoopt te gaan gooien:</p>
