---
layout: post
title: "Gezocht - Beroving met geweld in Zeist"
date: Mon, 25 Feb 2019 07:14:00 GMT
categories: 
- utrecht 
- zeist 
externe_link: "https://www.politie.nl/gezocht-en-vermist/gezochte-personen/2019/februari/03-beroving-met-geweld-zeist.html"
---

Een 26-jarige man ontmoette op zaterdagmiddag 6 oktober 2018 een vage bekende in Nieuwegein. Die bood hem een lift aan. De man stapte in, maar werd even later in Zeist beroofd. Het slachtoffer deed aangifte en de politie zocht de toen nog onbekende verdachte. Vaak helpt dan een tip. Zo ook in deze zaak. RTV Utrecht besteedde op 13 februari 2019 in tv-programma Bureau Hengeveld aandacht aan deze zaak. Die uitzending leverde twee zeer waardevolle tips op, waardoor de recherche een week later de verdachte in Nieuwegein kon aanhouden. Het betreft een 29-jarige man uit Rotterdam. Hij zit momenteel nog steeds vast. Door informatie met ons te delen, werkt u met ons samen aan een veiliger Nederland. Dáár is de politie voor, altijd!
