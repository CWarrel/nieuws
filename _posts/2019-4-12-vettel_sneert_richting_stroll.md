---
layout: post
title: "Vettel sneert richting Stroll"
date: Fri, 12 Apr 2019 11:10:26 +0200
categories: 
- sport 
- scoreboard 
externe_link: "https://www.telegraaf.nl/sport/3435673/vettel-sneert-richting-stroll"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cfc0459e-5d02-11e9-ac91-02d2fb1aa1d7.jpg"
---

<p class="intro">Sebastian Vettel was vrijdag tijdens de tweede vrije training in aanloop naar de Grand Prix van China not amused over de manier van rijden van Racing Point-coureur Lance Stroll.</p> <p>De Duitser van Ferrari werd op het Shanghai International Circuit opgehouden door de jonge Canadees en daar was de viervoudig wereldkampioen duidelijk niet van gediend.</p><p>„Hij racet harder op vrijdag dan op zondag”, riep Vettel over de boordradio richting zijn engineer.</p><p>De 20-jarige Stroll geldt zeker niet als meest talentvolle rijder binnen het huidige deelnemersveld. Vooral vanwege de gesponsorde miljoenen van zijn puissant rijke vader, een succesvolle zakenman, kreeg hij afgelopen winter het tweede stoeltje bij Racing Point toebedeeld.</p><p>Esteban Ocon, een veelwinnaar in de jeugdcategegorieen en een protegé van Mercedes, moest voor Stroll het veld ruimen.</p>
