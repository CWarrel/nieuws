---
layout: post
title: "Veel jongeren verzwijgen studieschuld voor hypotheek"
date: Tue, 07 May 2019 11:28:10 +0200
categories: 
- entertainment 
- opinie 
externe_link: "https://www.telegraaf.nl/financieel/3546898/veel-jongeren-verzwijgen-studieschuld-voor-hypotheek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9506120a-70ba-11e9-82a1-02d2fb1aa1d7.jpg"
---

<p class="intro">Het is voor starters al moeilijk genoeg om een koopwoning te vinden. Een deel van de 22- tot 35-jarigen die een huis wil kopen, verzwijgt daarom de studieschuld om meer hypotheek te kunnen krijgen.</p> <p>Dat blijkt uit onderzoek door hypotheekadviseur Viisi onder ruim duizend Nederlandse jongeren. 15% van hen verzwijgt de studieschuld, of is van plan om dat te doen.</p><p>Studieleningen worden niet geregistreerd bij Bureau BKR en komen dus niet automatisch bovendrijven bij de aanvraag van een hypotheek. Wie de lening niet noemt, kan vaak een wat hoger bedrag lenen.</p><p>Sinds de studiefinanciering in 2015 is afgeschaft, hebben studenten een veel hogere schuld. Ze hebben ook meer tijd om deze af te betalen.</p><p>Jubelton</p><p>Een iets groter deel van de jongeren, 16%, wil geld lenen van familie of vrienden om een huis te kunnen kopen. Familieleden of vrienden mogen tot €100.000 belastingvrij schenken aan een jongere voor de aankoop van een eigen huis, de zogeheten jubelton.</p><p>In 2017 maakten 22.600 mensen gebruik van deze regeling, meldt Viisi. Toch zeggen zeven op de tien jongeren geen schenking te krijgen voor hun huis.</p><p>Meer lenen</p><p>Een meerderheid van de jongeren, 55%, zou voorstander zijn van een regeling waarbij het weer mogelijk is meer te lenen dan de marktwaarde van een huis. Sinds 2018 mag namelijk slechts 100% van de waarde worden geleend. Dit betekent dat voor de aankoop van een huis van twee ton, al snel zo’n €10.000 aan eigen geld moet worden ingebracht, en vaak meer.</p><p> </p><p>„Het bedrag dat je als koper overbiedt op een huis moet je altijd zelf betalen, daarnaast betaal je ook nog notaris, advies- en bemiddelingskosten. Alles bij elkaar kunnen de kosten dan behoorlijk oplopen”, zegt Hendrik Schakel van Viisi.</p><p>„Ik snap daarom waarom jongeren een hogere hypotheek willen kunnen afsluiten, toch is dit geen goed idee. De hypotheekschuld wordt op deze manier namelijk nog hoger en dat maakt starters kwetsbaarder wanneer de huizenprijzen dalen.”</p><p>Alleenstaanden</p><p>Maar liefst 40% van de jonge ondervraagden zegt maandelijks te weinig over te houden om zoveel te kunnen sparen voor de aankoop van een eigen huis. Van de alleenstaanden is dit zelfs meer dan de helft.</p>
