---
layout: post
title: "’Producten onterecht als biologisch verkocht’"
date: Tue, 07 May 2019 07:43:48 +0200
categories: 
- entertainment 
- opinie 
externe_link: "https://www.telegraaf.nl/nieuws/3545597/producten-onterecht-als-biologisch-verkocht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c2a6488a-70b3-11e9-809c-0255c322e81b.jpg"
---

<p class="intro">Een op de tien biologische boeren houdt zich niet aan de regels en daardoor worden in winkels honderden producten onterecht verkocht met een biologisch label. Dat meldt RTL Nieuws. Het gaat onder meer om vlees, melk, eieren en honing. Volgens toezichthouder Skal is het beeld dat RTL schetst echter „op meerdere punten onjuist en onvolledig.”</p> <p>Ook al zijn er bij landbouwbedrijven „afwijkingen” vastgesteld, de biologische status van de producten staat volgens Skal niet ter discussie. De organisatie houdt toezicht op de biologische sector en geeft bedrijven waar fouten worden vastgesteld de gelegenheid deze te herstellen.</p><p>Het ministerie van Landbouw laat weten dat Skal strenger gaat optreden. Dat is de uitkomst van een evaluatie van Skal vorig jaar. „Een van de aanbevelingen was dat de sanctiemogelijkheden beter moeten worden benut. Skal pakt dit op.”</p><p>Volgens RTL houden de boeren hun dieren in smerige stallen en gebruiken ze bestrijdingsmiddelen en kunstmest die niet biologisch verantwoord zijn. Ze schenden de regels op het gebied van dierenwelzijn, milieu en het toedienen van medicijnen aan dieren. Zo krijgen varkens onvoldoende voer en hebben koeien in hun stal te weinig vers stro. Skal spreekt van „uitzonderingen” als het gaat om bedrijven waar het minder goed is gesteld met dierenwelzijn.</p><p>Waarschuwing</p><p>RTL baseert zich op ruim 1500 inspectierapporten van Skal. De namen van producten en bedrijven zijn daarin onleesbaar gemaakt. Producten die niet aan de regels voldoen zouden door Skal niet uit de winkels worden geweerd. Boeren krijgen een waarschuwing, maar mogen hun producten wel als biologisch blijven verkopen, zelfs als de bedrijfsvoering na een overtreding nog niet is aangepast.</p><p>Volgens voedselwaakhond foodwatch maakt Skal een ernstige fout. „Het gaat om wezenlijke overtredingen, zoals het besproeien van groente en fruit met bestrijdingsmiddelen. Dat is schadelijk voor consumenten.” Ook het Centraal Bureau Levensmiddelenhandel stelt dat als een product niet biologisch is, het niet als biologisch verkocht mag worden. „Het is onacceptabel wanneer dit wel gebeurt.”</p>
