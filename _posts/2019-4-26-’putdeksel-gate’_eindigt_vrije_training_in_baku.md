---
layout: post
title: "’Putdeksel-gate’ eindigt vrije training in Baku"
date: Fri, 26 Apr 2019 11:48:06 +0200
categories: 
- sport 
- autosport 
externe_link: "https://www.telegraaf.nl/sport/3500057/putdeksel-gate-eindigt-vrije-training-in-baku"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3ab868dc-6815-11e9-8d0e-02d1dbdc35d1.jpg"
---

<p class="intro">De eerste vrije training voor de Grote Prijs van Azerbeidzjan is kort na aanvang al afgebroken.</p> <p>Dat gebeurde nadat de Britse Formule 1-coureur George Russell de onderkant van zijn Williams kapot had gereden op een losliggend putdeksel. De brokstukken vlogen in het rond op het stratencircuit van Baku.</p><p>’Putdeksel-gate’</p><p>Baanpersoneel veegde met bezems wel snel de troep weg van het asfalt, maar het putdeksel was een groter probleem. Dat lag niet vast in het wegdek en werd kennelijk door de hoge snelheid van de passerende Williams omhoog gezogen. „Ik kreeg een geweldige schok door mijn lichaam. De motor viel meteen uit en de vloer van de auto was compleet verwoest”, zei de verbouwereerde Russell over het incident.</p><p>Er was slechts één andere coureur op het circuit geweest voorafgaande aan het incident. De Monegask Charles Leclerc had in zijn Ferrari zelfs al een ronde op tijd gereden en was met zijn wiel over het bewuste putdeksel gereden. Mogelijk raakte de ronde ijzeren plaat daardoor al iets ontwricht. De wedstrijdleiding besloot al snel de sessie af te breken en sommeerde de medewerkers van het circuit alle putdeksels te inspecteren.</p><p>Takelwagel</p><p>Het afvoeren van de kapotte bolide van Russell verliep ook niet probleemloos. De takelwagen ramde een loopbrug en bracht daar ook schade aan.</p><p>Tweede training</p><p>De tweede vrije training staat voor 15.00 uur gepland. Het zal een drukke sessie worden, omdat zo'n beetje alle coureurs nog de juiste afstelling van hun auto's zoeken. Max Verstappen zal vooral benieuwd zijn hoe de Red Bull zich gedraagt met de vernieuwde Honda-motor.</p><p>Mercedes-coureur Lewis Hamilton zag er het positieve van in. „Hoe is het mogelijk dat zij de putdeksels niet hebben gecontroleerd. Ach ja, het geeft mij nu meer tijd om Game of Thrones te kijken”, zei Hamilton op Instagram.</p><p>Monaco 2016</p><p>Het is niet de eerste keer dat de F1 te maken krijgt met losse putdekels. Ook tijdens het GP-weekeinde in Monaco in 2016 gebeurde dat. Jenson Button had toen geluk dat het projectiel onder zijn auto belandde in plaats van omhoog schoot. De bolides hadden destijds nog geen beschermende halo.</p>
