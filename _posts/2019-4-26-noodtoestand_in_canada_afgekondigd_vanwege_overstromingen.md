---
layout: post
title: "Noodtoestand in Canada afgekondigd vanwege overstromingen"
date: Fri, 26 Apr 2019 03:30:34 +0200
category: buitenland
externe_link: "http://feeds.nos.nl/~r/nosnieuwsbuitenland/~3/Fal6KMBRsWA/2282088"
feature_image: "https://nos.nl/data/image/2019/04/26/546071/1008x567.jpg"
---

<p>De burgemeester van de Canadese hoofdstad Ottawa heeft vanwege de aanhoudende zware regenval de noodtoestand afgekondigd. Door overstromingen is tot nu toe een persoon om het leven gekomen en meer dan 900 mensen zijn geëvacueerd.</p>
<p>Het water in de rivier Ottawa staat heel hoog en vandaag wordt nog veel meer regen verwacht. Volgens de autoriteiten kan dat minstens zoveel schade opleveren als de overstromingen in 2017. Ook toen werd de noodtoestand uitgeroepen.</p>
<p>Ook de dam van een waterkrachtcentrale in Bell Falls in het westelijk deel van de provincie dreigt door te breken. Zo'n 250 mensen in de omgeving moesten hun huizen uit.</p>
<p>Burgemeester Jim Watson heeft om hulp van de provincie Ontario en het leger gevraagd en dus de noodtoestand afgekondigd.</p>
<p>Eerder deze week werden al meer dan 1200 mensen rond de stad Quebec geëvacueerd. Zeker duizend woningen zijn overstroomd en duizenden andere huizen zijn door het hoge water bedreigd.</p>
<p>Vanuit de lucht is goed te zien dat rivieren daar buiten hun oevers zijn getreden:</p><img src="http://feeds.feedburner.com/~r/nosnieuwsbuitenland/~4/Fal6KMBRsWA" height="1" width="1" alt=""/>
