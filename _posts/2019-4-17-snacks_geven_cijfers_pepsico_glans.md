---
layout: post
title: "Snacks geven cijfers PepsiCo glans"
date: Wed, 17 Apr 2019 12:53:36 +0200
categories: 
- financieel 
- koersen 
externe_link: "https://www.telegraaf.nl/financieel/3459038/snacks-geven-cijfers-pepsi-co-glans"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/21c75c24-60ff-11e9-b689-0217670beecd.jpg"
---

<p class="intro">Snack- en frisdrankproducent PepsiCo heeft het eerste kwartaal van het jaar afgesloten met meer winst op een hogere omzet. Met name met de verkoop van snacks wist het bedrijf te verrassen. Het Amerikaanse bedrijf profiteerde van de extra inspanningen die het deed om producten aan de man te brengen. Ook is er een steeds grotere vraag naar gezondere snacks.</p> <p>De kwartaalomzet van de maker van onder meer Pepsi, Lay's en Dorito's steeg op jaarbasis met 2,6 procent tot 12,9 miljard dollar. Daarmee presteerde het bedrijf beter dan waar kenners rekening mee hielden. De winst steeg van 1,3 miljard dollar naar 1,4 miljard dollar.</p><p>Kort geleden joeg PepsiCo beleggers nog enigszins schrik aan met tegenvallende prognoses voor dit jaar. Het bedrijf rekende op minder winst als gevolg van de extra advertentie- en marketinglasten. Daartegenover beloofde PepsiCo de broekriem aan te zullen halen, onder meer door in te zetten op verdere automatisering van werkprocessen.</p>
