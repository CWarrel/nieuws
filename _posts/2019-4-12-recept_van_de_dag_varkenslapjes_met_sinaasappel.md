---
layout: post
title: "Recept van de dag: varkenslapjes met sinaasappel"
date: Fri, 12 Apr 2019 10:10:00 +0200
category: overig
externe_link: "https://www.telegraaf.nl/vrij/3435168/recept-van-de-dag-varkenslapjes-met-sinaasappel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1d6c8d8c-5cfb-11e9-ba01-0255c322e81b.png"
---

<p class="intro">Er is een naam bedacht voor de bijna ziekelijke omgang met eten die de laatste jaren steeds meer mensen treft. Al het menselijke ongeluk gestopt in rauw eten, of zonder vet of zonder koolhydraten. Orthorexia noemt de Amerikaanse arts Steven Bratman het. Ziekelijk gezond eten, het gebeurt vaker dan je denkt.</p> <p>Hier down under verder even niet veel te melden. Aupa en dochter hebben heerlijk sushi gegeten.</p><p>Ik lees over herfsttemperaturen bij jullie, dus hebben we iets verwarmends nodig. Als ik volgende week terug ben, mag de zon dan weer aan?</p><p>Nodig voor een koude dag voor vier personen</p><p>• 4 varkenslappen à 150 gram</p><p>• 1 ½ dl droge sherry</p><p>• ½ dl kippenbouillon</p><p>• 2 el sinaasappelsap</p><p>• partjes van twee sinaasappels</p><p>• 1 theel gemberpoeder</p><p>• 1 tl sambal</p><p>• peper en zout</p><p>Bereiden</p><p>Verhit de olijfolie bak de varkenslapjes op tamelijk hoog vuur aan beide zijden lichtbruin. Blus met de sherry, draai het vuur laag en laat eventjes inkoken. Voeg de bouillon, gemberpoeder, sambal, sinaasappelschijven, toe.</p><p>Peper en ietsje zout erbij en draai even heel heet. Dan mag het vuur laag, doe een deksel op de pan en laat 15 à 20 minuten heel zachtjes garen. Ja, zeker, zo eenvoudig is heel lekker eten. Schaal geurende rijst erbij en groentjes naar keuze. En ’gewoon’ blijven eten, oké!</p>
