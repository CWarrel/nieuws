---
layout: post
title: "'Miljarden omzetverlies Deutsche en Commerz'"
date: Mon, 15 Apr 2019 17:25:28 +0200
categories: 
- financieel 
- koersen 
externe_link: "https://www.telegraaf.nl/financieel/3448491/miljarden-omzetverlies-deutsche-en-commerz"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f176bd5c-5f92-11e9-9405-0218eaf05005.jpg"
---

<p class="intro">Het samengaan van Deutsche Bank en Commerzbank zou een omzetverlies van één tot anderhalf miljard euro kunnen opleveren. Dit kan gebeuren door klantenverlies na een eventuele samensmelting. Dat zeggen ingewijden tegen persbureau Bloomberg.</p> <p>De grootte van het opbrengstenverlies zou een van de belangrijkste overwegingen zijn voor een eventueel groen licht voor de fusie. Het bestuur van beide banken gaf eerder aan alleen tot samengaan te besluiten als het financiële plaatje klopt. Het omzetverlies en andere mogelijke kosten zoals afschrijvingen zouden beoordeeld moeten worden tegen de verwachte kostenbesparingen. Volgens ingewijden komen laatstgenoemde uit op 2,7 miljard euro.</p><p>De onderhandelingen tussen de twee banken zitten al in de vijfde week. De toekomst van de zakenbank-tak van Deutsche, die onder meer met lage winstgevendheid kampt, zou momenteel de focus van de gesprekken zijn.</p>
