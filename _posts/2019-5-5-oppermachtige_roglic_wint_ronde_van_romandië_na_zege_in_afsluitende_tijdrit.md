---
layout: post
title: "Oppermachtige Roglic wint Ronde van Romandië na zege in afsluitende tijdrit"
date: Sun, 05 May 2019 15:44:18 +0200
categories: 
- sport 
- wielrennen 
externe_link: "https://nos.nl/l/2283332"
feature_image: "https://nos.nl/data/image/2019/05/05/547983/1008x567.jpg"
---

<p>Primoz Roglic heeft voor het tweede jaar op rij de Ronde van Romandië op zijn naam geschreven. De Sloveense wielrenner van Jumbo-Visma toonde zijn suprematie door ook de afsluitende tijdrit te winnen.</p>
<p>Het was voor Roglic al zijn derde zege deze week. Eerder won hij de eerste en de vierde etappe in Romandië. In de proloog werd hij met een miniem verschil tweede.</p>
<p>Roglic was zondag in de tijdrit over 16,9 kilometer uiteindelijk dertien seconden sneller dan de vroeg gestarte Victor Campenaerts. De houder van het werelduurrecord was dinsdag in de proloog onderuitgegaan. De winnaar van de openingsrit, Jan Tratnik, werd nu slechts dertiende.</p>
<h2>Giro d'Italia</h2>
<p>Voor Roglic is het na de Ronde van de Verenigde Arabische Emiraten en de Tirreno-Adriatico al de derde rittenkoers die hij dit seizoen op zijn naam schrijft. Zaterdag verschijnt hij aan de start van de Giro d'Italia.</p>
<p>Steven Kruijswijk, ploegmaat van Roglic bij Jumbo-Visma, was met een zesde plaats de beste Nederlander in het eindklassement.</p>
