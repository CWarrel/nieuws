---
layout: post
title: "Aantal faillissementen gestegen"
date: Fri, 12 Apr 2019 06:48:41 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/97a5a9ac-5cde-11e9-b673-0255c322e81b.jpg"
---

<p class="intro">Het aantal failliet verklaarde bedrijven is toegenomen. Er zijn in maart 23 bedrijven meer failliet verklaard dan in februari, aldus het Centraal Bureau voor de Statistiek (CBS). In januari en februari daalde het aantal faillissementen nog.</p> <p>In totaal werden er, niet gecorrigeerd voor zittingsdagen, in de derde maand van het jaar 259 bedrijven en instellingen failliet verklaard. Dat is exclusief eenmanszaken. Van alle bedrijfstakken had de handel het grootste aantal faillissementen, namelijk 67. Het statistiekbureau merkt daarbij wel op dat de handel tot de bedrijfstakken hoort met de meeste bedrijven. Relatief gezien werden de meeste faillissementen uitgesproken in de horeca.</p>
