---
layout: post
title: "Kleine boetes voortaan ook gespreid te betalen"
date: Mon, 29 Apr 2019 12:08:46 +0200
categories: 
- financieel 
- geld 
externe_link: "https://www.telegraaf.nl/financieel/3509579/kleine-boetes-voortaan-ook-gespreid-te-betalen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c6d95bf2-6a66-11e9-8459-02d1dbdc35d1.jpg"
---

<p class="intro">Justitiële boetes vanaf €75 kunnen met ingang van woensdag gespreid worden betaald als de betrokkene niet in staat is de boete in één keer te betalen.</p> <p>Sinds begin dit jaar gold dit al voor boetes na verkeersovertredingen. Voorheen konden mensen pas een betalingsregeling treffen met het Centraal Justitieel Incassobureau (CJIB) als de boete boven de €225 uitkwam.</p><p>Meer ruimte</p><p>De verlaging van de grens van €225 naar €75 geldt voor alle boetes en strafbeschikkingen die worden geïnd in opdracht van het Openbaar Ministerie en het ministerie van Justitie en Veiligheid. Dat betekent dat mensen meer ruimte krijgen om de opgelegde boete te betalen, stelt het CJIB.</p><p>De maatregel moet voorkomen dat schulden van mensen oplopen, omdat zij die niet kunnen betalen. Voor de overheid is het voordeel dat eerder met de inning van geld kan worden begonnen.</p><p>De regeling past in het beleid van het kabinet om schuldproblemen te verminderen.</p>
