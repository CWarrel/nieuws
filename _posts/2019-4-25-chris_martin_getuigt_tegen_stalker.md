---
layout: post
title: "Chris Martin getuigt tegen stalker"
date: Thu, 25 Apr 2019 09:38:03 +0200
categories: 
- entertainment 
- gossip 
externe_link: "https://www.telegraaf.nl/entertainment/3492768/chris-martin-getuigt-tegen-stalker"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0f3b2f3e-672d-11e9-aac4-02d2fb1aa1d7.jpg"
---

<p class="intro">Chris Martin verscheen in hoogst eigen persoon bij de rechtbank in Los Angeles om het tijdelijke straatverbod van zijn stalker te proberen om te zetten naar een permanent verbod.</p> <p>De Coldplay-zanger wilde in eerste instantie zijn beveiligers laten getuigen, maar daar stak de rechter een stokje voor. Die zei dat Chris Martin zelf moest komen om de zaak te duiden. Dit meldt The Blast.</p><p>Volgens Chris valt een vrouw, genaamd Ariana Joyce, hem al geruime tijd lastig. De twee ontmoetten elkaar een jaar geleden op het strand, toen hij dacht dat ze een fan was. Maar nadat hij haar nog twee keer zag rook de zanger onraad en vreesde hij voor de veiligheid van zijn familie. Ariana zocht Chris zelfs thuis op en wist een keer op zijn terrein te komen en leverde een pakketje voor hem af.</p><p>De zanger bleef volgens ooggetuigen kalm in de rechtbank, waar hij zijn verhaal deed. De rechter heeft nog geen definitief besluit genomen en zal de zaak volgende week hervatten.</p>
