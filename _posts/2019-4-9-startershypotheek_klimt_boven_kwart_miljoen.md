---
layout: post
title: "Startershypotheek klimt boven kwart miljoen"
date: Tue, 09 Apr 2019 09:44:24 +0200
category: financieel
externe_link: "https://www.telegraaf.nl/financieel/3414905/startershypotheek-klimt-boven-kwart-miljoen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8f6ab9ae-5aa3-11e9-a54a-02c309bc01c1.jpg"
---

<p class="intro">Het bedrag dat starters gemiddeld lenen voor de aankoop van hun huis is opgelopen naar €254.330. Voor het eerst in jaren is het aantal hypotheekaanvragen onder starters gedaald.</p> <p>De gemiddelde startershypotheek bedraagt nu 5% meer dan in het eerste kwartaal vorig jaar, zo heeft online bank Knab berekend op basis van cijfers van het Hypotheken Data Netwerk.</p><p>Starters in Zuid-Holland, Flevoland en Utrecht zorgden voor de grootste toename van het gemiddelde hypotheekbedrag. In alle drie provincies steeg de aangevraagde hypotheek met gemiddeld 9% ten opzichte van de eerste drie maanden vorig jaar, aldus Knab.</p><p>De noordelijke provincies zagen een minder harde stijging. De hypotheken in Groningen en Drenthe lagen 3% hoger. Friesland komt als hekkensluiter uit het onderzoek, met een stijging van ’slechts’ 1%.</p><p>Tijdens het eerste kwartaal van 2019 vroegen starters in heel Nederland 30.979 hypotheken aan, dat is 7% minder dan een jaar eerder. Dat is volgens Knab een trendbreuk. Begin 2018 was er nog 2% groei, terwijl in voorgaande jaren sprake was van een dubbelcijferige groei.</p>
