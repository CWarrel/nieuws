---
layout: post
title: "De uitzending van 13 april"
date: Sat, 13 Apr 2019 16:39:31 +0200
category: nieuws
externe_link: "https://nos.nl/l/2280277"
feature_image: "https://nos.nl/data/image/2018/11/16/513177/1008x567.jpg"
---

<h2>De klimaatkoers van de VVD </h2>
<p>Vandaag hield de partij een klimaatbijeenkomst en de VVD-minister voor Economische Zaken en Klimaat, Eric Wiebes, kiest voor het redelijke midden. Dat terwijl de VVD verdeeld is over de koers van de partij, wat betreft het klimaat. Een groot deel van de achterban van de partij zou het huidige beleid te groen vinden en een rechtse toon missen. Schuift de partij op naar het midden ondanks zorgen van de achterban? </p>
<p>Politiek verslaggever voor Nieuwsuur, Nynke de Zoeten, geeft vanavond duiding in de studio.</p>
<h2>Noordzee verandert in bouwplaats voor windmolens</h2>
<p>Het lijkt de manier voor Nederland om de achterstand in te halen in de productie van schone energie. Enorme windmolenparken verrijzen nu voor de kust van Zeeland, Noord- en Zuid-Holland en boven de Waddeneilanden. Buurlanden van Nederland begonnen hier al veel eerder mee. De koploper is het Verenigd Koninkrijk, dat nu het grootste windmolenpark ter wereld bouwt.</p>
<p>Nieuwsuur ging kijken hoe de Noordzee verandert. En vanavond praten we in de studio met energiedeskundige Jasper Vis. </p>
