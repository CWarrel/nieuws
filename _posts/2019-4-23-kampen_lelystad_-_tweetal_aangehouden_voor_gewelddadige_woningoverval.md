---
layout: post
title: "Kampen Lelystad - Tweetal aangehouden voor gewelddadige woningoverval"
date: Tue, 23 Apr 2019 15:25:00 GMT
categories: 
- flevoland 
- lelystad 
externe_link: "https://www.politie.nl/nieuws/2019/april/23/02-tweetal-aangehouden-voor-gewelddadige-woningoverval.html"
feature_image: "https://www.politie.nl/binaries/w400h225/content/gallery/politie/stockfotos/algemeen/man-wordt-geboeid-afgevoerd.jpg"
---

Op dinsdagmorgen 23 april werden twee inwoners van Lelystad (19 en 20 jaar) aangehouden op verdenking van betrokkenheid bij een gewelddadige woningoverval op maandag 21 januari jl. Die avond werd een ouder echtpaar van 80 en 81 jaar in hun woning aan de Sint Nicolaasdijk in Kampen overvallen door drie gemaskerde mannen. De twee hoogbejaarde bewoners werden door de overvallers mishandeld en bedreigd. De overvallers doorzochten de woning en gingen er met onder andere een pinpas vandoor. Het echtpaar raakte bij de overval licht gewond.
