---
layout: post
title: "P!nk en man Carey al 17 jaar in therapie"
date: Fri, 26 Apr 2019 09:15:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3498567/p-nk-en-man-carey-al-17-jaar-in-therapie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/78653d58-67f3-11e9-9a52-0218eaf05005.jpg"
---

<p class="intro">P!nk maakte van haar hart geen moordkuil tijdens het interview dat ze had met Carson Daly voor de Today Show. De zangeres gaf daarin ruiterlijk toe dat ze al jaren kampt met mentale problemen, evenals haar echtgenoot Carey. Dat is ook een van de redenen waarom het stel al bijna hun gehele relatie samen therapie ondergaat.</p> <p>„Carey en ik komen allebei uit gebroken gezinnen en dus hebben we geen enkel voorbeeld gekregen van hoe je een gezin bij elkaar houdt, laat staan zo’n maf gezin als wij vormen met onze kinderen. Er bestaat geen boek waarin staat wat je moet doen”, aldus P!nk.</p><p>„De enige reden dat wij nog steeds bij elkaar zijn is vanwege de therapie. Want hij spreekt Pools, ik Italiaans en onze dochter spreekt beide talen, bij wijze van spreken. Kortom, we spreken elkaars taal niet. Daarom werkt therapie heel erg goed voor ons. Ik hoop dat het taboe rondom mentale gezondheid verdwijnt, het is tegenwoordig gelukkig al een stuk beter dan vroeger. De jongere generatie van nu kampt met veel stress en de bijbehorende angsten. Ik denk dat het goed is dat we hier openlijk over spreken, zodat mensen zich gesterkt voelen ook hun emoties te uiten.”</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
