---
layout: post
title: "Landing Israëlische maansonde mislukt"
date: Thu, 11 Apr 2019 21:43:47 +0200
category: nieuws
externe_link: "https://www.telegraaf.nl/nieuws/3433665/landing-israelische-maansonde-mislukt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/992858f0-5c99-11e9-8c76-02d1dbdc35d1.jpg"
---

<p class="intro">De zachte landing van de Israëlische sonde Beresheet op de maan is donderdag mislukt. Dat heeft het begeleidingsteam bekendgemaakt. Het onbemande ruimtevaartuig, gefinancierd door de privéonderneming SpaceIL, kreeg tijdens de afdaling naar het maanoppervlak te maken met een aantal technische problemen. De belangrijkste motor viel uit en het contact werd verbroken. Het toestel is daarna vermoedelijk gecrasht.</p> <p>De maanverkenner Beresheet (’In den beginne’, naar het bijbelboek Genesis) werd 22 februari vanaf lanceerbasis Cape Canaveral in de ruimte gebracht door een Falcon 9-raket van SpaceX, een bedrijf van zakenman Elon Musk. Israël wilde als vierde land een gecontroleerde maanlanding tot een goed einde brengen, na de Sovjet-Unie, Verenigde Staten en China.</p><p>Het was de bedoeling dat de sonde, 1,5 meter groot en ongeveer 600 kilo zwaar, de Israëlische vlag zou planten op de maan en daar onderzoek zou doen naar het magneetveld.</p><p>Israël is het wel zevende land dat erin is geslaagd een ruimtesonde in een baan om de maan te brengen en daar een kleine week lang belangrijke testmanoeuvres uit te voeren. Dat vervulde premier Benjamin Netanyahu met trots, zei hij in de controlekamer vlak voordat het in de finale mis ging en de teleurstelling overheerste. Netanyahu hoopt dat er binnen twee of drie jaar een nieuwe succesvolle poging kan worden gedaan.</p>
