---
layout: post
title: "Verkrachting in Kralingen in juni voor rechter"
date: Fri, 26 Apr 2019 10:44:15 +0200
category: binnenland
externe_link: "https://www.telegraaf.nl/nieuws/3499616/verkrachting-in-kralingen-in-juni-voor-rechter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7fd5bfc0-67ff-11e9-93c9-02c309bc01c1.jpg"
---

<p class="intro">Een 19-jarige man die wordt verdacht van een zeer gewelddadige verkrachting van een jonge vrouw in de Rotterdamse wijk Kralingen afgelopen zomer, moet zich op 6 juni voor de rechtbank in Rotterdam verantwoorden. Tijdens de zitting zal een compilatie worden getoond die de politie heeft gemaakt van camerabeelden van de verdachte en de route die hij heeft afgelegd, zei de officier van justitie vrijdag tijdens een voorbereidende zitting.</p> <p>Er zijn volgens de aanklaagster veel beelden achterhaald waar verdachte Gerson F. op te zien is. De compilatie duurt ongeveer tien minuten. Het extreme geweld tegen het 20-jarige slachtoffer leidde tot een klopjacht op de dader. De politie kon de verdachte na een paar dagen aanhouden, onder meer aan de hand van de camerabeelden.</p><p>De rechtbank wil op de zitting ook een psycholoog en een psychiater van Forca, een forensische observatieafdeling voor jeugdigen, horen. Zij adviseren om F. de PIJ-maatregel op te leggen, een soort jeugd-tbs.</p><p>F. was niet bij de inleidende zittingen maar zal volgens zijn advocate wel bij de inhoudelijke behandeling zijn. F. heeft de verkrachting eerder al bekend.</p><p>Verminking met slagaderlijke bloeding</p><p>Het slachtoffer raakte in de vroege ochtend van 21 juli bij de verkrachting verminkt en liep een slagaderlijke bloeding op. Behalve van de verkrachting beschuldigt het Openbaar Ministerie (OM) de man ook van poging tot doodslag en het toebrengen van zwaar lichamelijk letsel. Daarnaast verdenkt het OM hem van een aanranding, gepleegd op dezelfde dag als de verkrachting, en van een paar straatroven.</p><p>Het 20-jarige slachtoffer, een buitenlandse studente, zal zelf niet op de zitting verschijnen, zei haar advocate. Ze wil niet zeggen hoe het nu met de vrouw gaat.</p>
