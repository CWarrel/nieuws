---
layout: post
title: "Haase boekt in Marokko eerste zege op gravel"
date: Tue, 09 Apr 2019 17:22:33 +0200
category: sport
externe_link: "https://nos.nl/l/2279707"
feature_image: "https://nos.nl/data/image/2018/05/16/473284/1008x567.jpg"
---

<p>Robin Haase is doorgedrongen tot de tweede ronde van het ATP-toernooi in Marrakesh. De Hagenaar rekende op het Marokkaanse gravel met 6-3, 6-4 af met Malek Jaziri.</p>
<p>De 32-jarige Hagenaar (ATP-62) kwam in Marrakesh nooit in grote problemen. Hij liep soepel uit naar 5-2 en overleefde op 5-3 twee breekkansen, alvorens hij de set pakte.</p>
<p>In de tweede set was Haase op eigen service oppermachtig. Alleen in de laatste game maakte de 35-jarige Jaziri (ATP-65) een punt op de opslag van Haase, die het afmaakte met een ace.</p>
<p>Haase speelde op ATP-niveau voor de derde keer tegen Jaziri. De Tunesiër won begin vorig jaar in Dubai en acht maanden later zegevierde Haase op het masterstoernooi van Parijs-Bercy.</p>
<h2>Sonego</h2>
<p>Haase staat in de tweede ronde tegenover de Italiaanse qualifier Lorenzo Sonego. De nummer 103 van de wereld rekende verrassend af met de als vijfde geplaatste Laslo Djere uit Servië: 6-3 6-3.</p>
<p>Haase kwam Sonego één keer eerder tegen, vorig jaar in de openingsronde van de Australian Open. Hij verloor toen in vier sets van de nu 23-jarige Italiaan.</p>
