---
layout: post
title: "Pamela Anderson woest op UK en US: ’Duivels, leugenaars, dieven’"
date: Thu, 11 Apr 2019 16:26:21 +0200
categories: 
- entertainment 
- sterren 
externe_link: "https://www.telegraaf.nl/entertainment/3432161/pamela-anderson-woest-op-uk-en-us-duivels-leugenaars-dieven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f42e674a-5c6b-11e9-8459-02d1dbdc35d1.jpg"
---

<p class="intro">Pamela Anderson heeft geschokt en woedend gereageerd op de arrestatie van Julian Assange donderdagmiddag. Ze maakt zich zorgen om het welzijn van de Wikileaks-oprichter en verwijt Ecuador, Amerika en Engeland de arrestatie.</p> <p>„Ik ben in shock”, schrijft Anderson. Ze vraagt de verschillende landen hoe ze hun gedrag kunnen rechtvaardigen. Al denkt ze dat elk land zijn eigen redenen heeft, waarbij ze denkt dat Engeland met de arrestatie de aandacht van ’jullie idiote Brexit-bullshit’ af te leiden. Voor Amerika heeft ze helemaal geen goed woord over. „Jullie zijn egoïstisch en wreed. (...) Jullie zijn duivels en leugenaars en dieven. En jullie zullen ROTTEN.”</p><p>Ze krijgt in eerste instantie vooral spottende reacties, onder meer omdat ze Ecuador fout spelde. Toch krijgt ze ook veel likes en wordt haar tweet een paar duizend keer gedeeld.</p><p>Assange werd donderdagmiddag opgepakt in de ambassade van Ecuador in hartje Londen. Daar hield hij zich de afgelopen zeven jaar schuil. De regering van Ecuador hief het politieke asiel op dat indertijd aan Assange was verstrekt. Volgens een verklaring van de ambassade was dit het gevolg van het schenden van afspraken door Assange.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
