---
layout: post
title: "’Onenigheid over timing Duitse bankenfusie’"
date: Thu, 11 Apr 2019 10:24:12 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b1d195b2-5c33-11e9-bda1-02d2fb1aa1d7.jpg"
---

<p class="intro">Deutsche Bank en Commerzbank zijn het oneens over het tijdstip waarop ze aandeelhouders bijpraten over hun fusiegesprekken. Dat meldt persbureau Bloomberg op basis van ingewijden. De twee Duitse banken zijn sinds maart formeel in gesprek over een samenvoeging, die de financiële sector in van het land een stevigere basis moet geven.</p> <p>De topman van Commerzbank, Martin Zielke, wil zo snel mogelijk knopen doorhakken rond de samenvoeging. Zijn evenknie bij Deutsche Bank, Christian Sewing, zou juist nog de tijd willen nemen om een overnamedeal op waarde te schatten voordat details naar buiten worden gebracht. Beide banken onthielden zich van een officiële reactie.</p><p>Onlangs schreef de Duitse krant Die Welt al dat de twee topmannen het oneens zijn over de planning rond de overnamegesprekken. Ook zou er nog worden gesteggeld over de prijs die Deutsche Bank zou betalen als het samengaat met Commerzbank.</p>
