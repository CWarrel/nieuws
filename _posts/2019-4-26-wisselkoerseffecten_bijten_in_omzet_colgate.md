---
layout: post
title: "Wisselkoerseffecten bijten in omzet Colgate"
date: Fri, 26 Apr 2019 13:58:05 +0200
categories: 
- financieel 
- koersen 
externe_link: "https://www.telegraaf.nl/financieel/3501016/wisselkoerseffecten-bijten-in-omzet-colgate"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/041558a6-681c-11e9-aac4-02d2fb1aa1d7.jpg"
---

<p class="intro">De maker van shampoo en tandpasta Colgate-Palmolive heeft in het eerste kwartaal een lagere omzet in de boeken gezet. Het Amerikaanse bedrijf worstelde vooral met ongunstige wisselkoerseffecten. Onderliggend was er wel sprake van inkomstengroei.</p> <p>De opbrengsten in de eerste drie maanden van het jaar bedroegen 3,9 miljard dollar, een daling van 3 procent ten opzichte van een jaar daarvoor. Op eigen kracht groeide Colgate-Palmolive met 3 procent, vooral geholpen door prijsstijgingen. Een hoger verkoopvolume van vooral tandpasta en huisdierenvoer droeg ook een steentje bij. Onder de streep resteerde 582 miljoen dollar, 11 procent minder dan een jaar geleden.</p><p>Verder houdt Colgate-Palmolive vast aan zijn prognoses voor 2019. Het concern gaat uit van een omzetgroei op eigen kracht van 2 tot 4 procent en een daling van 4 tot 6 procent van de winst per aandeel.</p>
