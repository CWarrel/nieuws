---
layout: post
title: "Gevangenen ontsnappen op toeristeneiland"
date: Wed, 17 Apr 2019 10:13:19 +0200
category: buitenland
externe_link: "https://www.telegraaf.nl/nieuws/3457643/gevangenen-ontsnappen-op-toeristeneiland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f70e3752-60e8-11e9-8854-0217670beecd.jpg"
---

<p class="intro">De Venezolaanse autoriteiten hebben een klopjacht georganiseerd na een grote gevangenisuitbraak op het bij Nederlandse vakantiegangers populaire Caribische eiland Margarita.</p> <p>Daar ontsnapten 65 gedetineerden uit een gevangenis bij La Asunción. Viceadmiraal Alexander Velasquez zegt dat zo'n 2200 veiligheidstroepen jacht maken op de voortvluchtige gevangenen. ,,Van de 65 zijn er 5 weer aangehouden. En ze hebben één persoon geëxecuteerd tijdens de ontsnapping'', stelt hij.</p><p>Lokale media berichten dat gevangenen beschikten over vuurwapens, munitie en een motorfiets. Zeker twee gevangenisbewakers raakten gewond toen de gedetineerden massaal de benen namen.</p><p>De burgemeester van de plaats Maneiro zegt op Twitter dat controleposten zijn ingesteld en de gemeenschap is afgegrendeld.</p><p>Gevangenisuitbraken komen vaker voor in Venezuela, dat al jaren in een diepe crisis verkeert. Gevangenissen zitten regelmatig overvol en bewakers zijn vaak slecht getraind of corrupt.</p><p>Bent u op het eiland en iets gemerkt van de uitbraak? Mail naar nieuwsdienst@telegraaf.nl of App naar onze whatsapp tiplijn. Of zet ons nummer in je telefoon: +31 613650952</p>
