---
layout: post
title: "Ajax heeft Heerenveen-verdediger Pierie (18) binnen"
date: Wed, 17 Apr 2019 19:48:42 +0200
category: sport
externe_link: "https://nos.nl/l/2280931"
feature_image: "https://nos.nl/data/image/2019/04/12/543054/1008x567.jpg"
---

<p>Ajax heeft overeenstemming bereikt met Kik Pierie en sc Heerenveen over de overgang van de verdediger naar Amsterdam. Pierie tekent een contract dat ingaat op 1 juli en een looptijd heeft van vijf seizoenen, tot en met 30 juni 2024.</p>
<p>De 18-jarige jeugdinternational van Oranje doorliep de jeugdopleiding van Heerenveen, waar hij is uitgegroeid tot een vaste waarde.</p>
<p>Hij speelde 67 duels voor de Friezen. Hij scoorde daarin twee keer, waaronder in de Johan Cruijff Arena in het 4-4-gelijkspel tegen Ajax.</p>
<p>"Heerenveen is een belangrijk deel van mijn leven. Ik wil dan ook iedereen bij en rondom de club bedanken voor het vertrouwen en de warmte die ik hier altijd heb gevoeld", zegt Pierie op de website van Heerenveen.</p>
<p>"We hebben nog een aantal wedstrijden te gaan en ik hoop het seizoen hier voor de fans op een mooie wijze af te kunnen sluiten."</p>
<h2>Tiende</h2>
<p>Pierie staat met Heerenveen op de tiende plaats. Onlangs werd trainer Jan Olde Riekerink ontslagen.</p>
