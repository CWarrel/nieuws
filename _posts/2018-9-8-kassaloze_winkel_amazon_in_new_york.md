---
layout: post
title: "Kassaloze winkel Amazon in New York"
date: Sat, 08 Sep 2018 11:10:00 +0200
category: tech
externe_link: "https://www.telegraaf.nl/tech/2532166/kassaloze-winkel-amazon-in-new-york"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ac61a21a-b347-11e8-9ea9-49e757c8cdc4.jpg"
---

<p class="intro">Amazon wil een winkel zonder kassa's openen in New York. Dat meldt techsite The Information. Amazon heeft al drie van zulke supermarkten in thuisstad Seattle. Daarnaast moeten er filialen van Amazon Go in Chicago en San Francisco komen.</p> <p>Klanten moeten de Amazon Go-app installeren en bij poortjes bij de ingang van de winkel een QR-code scannen. Daarna registreren sensoren wat mensen uit een schap pakken en in hun mandje stoppen. In de schappen zitten weegschalen, die controleren of iemand niet stiekem bijvoorbeeld een extra fles sinaasappelsap meepikt. De camera's registreren ook wanneer iemand iets terugzet. De boodschappen worden automatisch bijgehouden. Bij het verlaten moeten ze hun telefoon weer scannen bij de poortjes en wordt het eindbedrag automatisch afgeschreven.</p><p>Amazon heeft inmiddels ook concurrentie. Standard Cognition, dat zich bezighoudt met kunstmatige intelligentie, heeft vrijdag een kassaloze supermarkt geopend in San Francisco. Ook Microsoft werkt aan technologie daarvoor.</p>
