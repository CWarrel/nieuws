---
layout: post
title: "Ombudsman Omroep Max dagvaardt ABP"
date: Fri, 03 May 2019 18:29:39 +0200
categories: 
- financieel 
- geld 
externe_link: "https://www.telegraaf.nl/financieel/3534921/ombudsman-omroep-max-dagvaardt-abp"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a5ba20a2-6dc0-11e9-9635-02c309bc01c1.jpg"
---

<p class="intro">De ombudsman van Omroep MAX heeft pensioenfonds ABP gedagvaard. Er ligt namens 125 eisers nu een claim van €1 miljoen. Die moeten te veel betaald pensioen terugbetalen aan het fonds.</p> <p>De zaak stamt uit begin maart, toen MAX naar buiten bracht dat ABP per ongeluk miljoenen te veel pensioen had uitgekeerd aan ruim 500 gepensioneerden. Ze kregen een partnertoeslag waar ze eigenlijk geen recht op hadden. Dat moeten ze nu terug gaan betalen.</p><p>Dat kon wel eens een probleem worden. „De gepensioneerden die zich hebben gemeld bij de MAX Ombudsman worden zwaar gedupeerd door de terugvordering van ABP”, schrijft de omroep. „Zij hebben het ontvangen pensioengeld in veel gevallen al uitgegeven en moeten nu van een verlaagd pensioen gemiddeld zo’n 8000 euro terugbetalen.”</p><p>Politieke onrust</p><p>De zaak zorgde ook voor politieke onrust. CDA’er Omtzigt pleit er bijvoorbeeld voor om rechtszekerheid te verbinden aan het Uniform Pensioenoverzicht. Dat zou betekenen dat mensen per definitie aanspraak kunnen maken op de hoogte van het pensioen dat daarop staat.</p><p>Als daar dan een foute berekening van het fonds zelf op staat, waardoor mensen meer krijgen dan wat eigenlijk de bedoeling was, wordt dat dan het probleem van het fonds zelf. Dat moet voorkomen dat mensen door fouten van pensioenfondsen geconfronteerd worden met een terugbetaling.</p>
