---
layout: post
title: "Lucifer vat eerste drie Netflix-seizoenen samen"
date: Sat, 20 Apr 2019 13:15:34 +0200
category: entertainment
externe_link: "https://www.telegraaf.nl/entertainment/3474175/lucifer-vat-eerste-drie-netflix-seizoenen-samen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ac774356-635d-11e9-a131-0255c322e81b.jpg"
---

<p class="intro">Fans van de Netflix-serie Lucifer moeten nog heel even geduld hebben voordat het vierde seizoen van de serie over de duivel op aarde van start gaat. Tom Ellis, die de rol van de duivel Lucifer speelt, verzacht het wachten een beetje met een video op Twitter waarin hij de eerste drie seizoenen samen vat.</p> <p>„Weet je, Lucifer was Gods favoriete engel. Dat waren nog eens tijden”, verzucht „de duivel” terwijl hij een lege ruimte inloopt, op een stoel gaat zitten en voor zichzelf een glas whiskey inschenkt. „Waar te beginnen? Wel, ik ben de duivel”, zegt Ellis, waarna een filmpje volgt met fragmenten uit de eerste drie seizoenen, voorzien van Ellis’ eigen cynische commentaar.</p><p>Lucifer, de duivel, is zijn saaie leven als Heer van de onderwereld zat en besluit ’op vakantie’ te gaan naar aarde. Hij strijkt neer in Los Angeles en opent een nachtclub, Lux. In LA raakt hij bevriend met politierechercheur Chloe Decker, die niet wil geloven dat hij de duivel in menselijke vorm is. Hij helpt haar met diverse moordzaken.</p><p>Aan het einde van seizoen drie ziet Chloe eindelijk Lucifers ware gezicht. Hoe ze met deze schokkende openbaring omgaat is vanaf 8 mei op Netflix te zien.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
