---
layout: post
title: "Van Gerwen: „Barney’ komt nog terug’"
date: Thu, 28 Mar 2019 23:33:28 +0100
categories: 
- sport 
- darts 
externe_link: "https://www.telegraaf.nl/sport/3364621/van-gerwen-barney-komt-nog-terug"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e7349de2-522b-11e9-8be0-02d1dbdc35d1.jpg"
---

<p class="intro">Michael van Gerwen denkt niet dat Raymond van Barneveld per direct als darter stopt.</p> <p>’Barney’ riep bijna meteen na zijn pijnlijke nederlaag dat hij er ’allemaal geen zin meer in heeft’. „Bij opkomst voelde ik al: dit wordt mijn laatste wedstrijd ooit. Er is geen grijntje twijfel. Het heeft geen zin meer. In mijn eigen land word ik met 7-1 vernederd, hoe kan ik hier mee omgaan? Ik ben moe.”</p><p>Van Barneveld bleef zoals zo vaak de laatste maanden hangen in zijn negativiteit. „Ik spreek uit emotie. Ik ben realist. Misschien zal ik heel verbitterd worden. Wie weet had ik het WK gehaald, maar ik ben gewoon niet goed genoeg meer. Dat is de slotsom. Ik wil niet strijden om de tweede plek. Ik speel niet graag tweede viool. Het draait of om mij of helemaal niet om mij.”</p><p>Lees hieronder in Telegraaf Extra meer over het plotselinge afscheid van Van Barneveld:</p><p>Emotie</p><p>Van Gerwen denkt dat zijn landgenoot nog terug gaat komen van zijn afscheid. „Dat gaat niet gebeuren. Ik denk dat hij uit emotie heeft gehandeld”, zei de Brabander, die in de negende speelronde van de Premier League in Ahoy met liefst 7-1 te sterk was voor zijn landgenoot.</p><p>Van Barneveld wilde dit jaar nog afmaken als darter, maar hij liet na de afgetekende nederlaag van donderdag weten daar op terug te komen. „Als het wel zo is dat hij direct stopt? Dan zou ik dat heel erg jammer vinden”, aldus Van Gerwen. „Hij heeft fantastische dingen gedaan. Het was de laatste tijd niet meer wat het geweest was, maar ik denk dat hij zich nog kan verbeteren.”</p><p>Bekijk hieronder het moment waarop Van Barneveld zijn afscheid aankondigt:</p>
