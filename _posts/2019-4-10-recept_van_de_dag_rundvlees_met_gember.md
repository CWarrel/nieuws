---
layout: post
title: "Recept van de dag: rundvlees met gember"
date: Wed, 10 Apr 2019 11:33:30 +0200
category: overig
externe_link: "https://www.telegraaf.nl/vrij/3422806/recept-van-de-dag-rundvlees-met-gember"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7e3d3faa-5b78-11e9-b673-0255c322e81b.jpg"
---

<p class="intro">We waren gisteren op Bribie Island. Watersport en stranden en alleen blije mensen. En ijs natuurlijk want Aupa down-under gaat natuurlijk ijs eten met zijn kleinzoons. De mannetjes namen iets met enge kleuren, alle kinderen op de hele wereld zijn wat dat betreft hetzelfde. Ik had een bol met gemberijs. Nu had ik me al verbaasd over het feit dat je in Nederland altijd Australische stemgember kan kopen. Ik doe de versuikerde gember graag met wat honing in de thee, of in een saus. Er is kennelijk iets met gember en Australië.</p> <p>Nodig voor een bibberend gezin:</p><p>•800 gr runderlappen</p><p>•1 eetl boter</p><p>•1 ui, gesnipperd</p><p>•½ theel gemalen kaneel</p><p>•½ theel Chinees 5 kruidenpoeder</p><p>•2 eetl lichte sojasaus</p><p>•2 eetl oestersaus</p><p>•2 eetl honing</p><p>•1 eetl vers geraspte gember</p><p>•3 tenen knoflook, fijngehakt</p><p>Bereiding:</p><p>Oven aan op 160°C. Ovenschaal klaar of gebruik een pan die zo de oven in kan. Zweet de ui en bak het vlees in de boter rondom bruin. En dan komt er kaneel bij, het Chinese 5 kruiden poeder, goed roeren, vervolgens de sojasaus, oestersaus, gember, honing, ja, zelfs knoflook en 2 dl water.</p><p>Deksel erop en twee uur in de oven. Serveer met een berg gestoomde wortels. Gek hoor, zo’n verwarmend recept uit zo’n warm land.</p>
