---
layout: post
title: "BBC vraagt Metropole Orkest weer voor Proms"
date: Wed, 17 Apr 2019 09:50:30 +0200
category: entertainment
externe_link: "https://www.telegraaf.nl/entertainment/3457204/bbc-vraagt-metropole-orkest-weer-voor-proms"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/82022ea8-60e5-11e9-8854-0217670beecd.jpg"
---

<p class="intro">De BBC heeft het Metropole Orkest voor het zesde achtereenvolgende jaar uitgenodigd om op te treden op de Proms, in Londen. Op 21 augustus verzorgt het orkest in de Royal Albert Hall een avondvullend programma waarin de in 2003 overleden zangeres Nina Simone centraal staat.</p> <p>In de afgelopen jaren gaf het Metropole Orkest er al concerten rond onder meer Jacob Collier, Charles Mingus, Quincy Jones en Laura Mvula. Die leverden het orkest veel internationale aandacht en waardering op. De Proms, ofwel Promenadeconcerten, zijn een jaarlijkse reeks concerten, vooral klassiek getint maar uitstapjes naar andere genres worden niet geschuwd.</p><p>Chef-dirigent Jules Buckley noemt het muzikale pad van de maatschappijkritische Nina Simone nog steeds relevant. „Grote sociale betrokkenheid vormde haar inspiratie en klinkt onmiskenbaar in haar muziek door. Het past om dit met het Metropole Orkest naar deze tijd te halen.” Jan Geert Vierkant, directeur van het Metropole Orkest: „De internationale positie van het Metropole Orkest blijkt uit het feit dat de BBC Proms het orkest voor het zesde jaar op een rij uitnodigt.”</p>
