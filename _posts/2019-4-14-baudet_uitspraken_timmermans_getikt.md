---
layout: post
title: "Baudet: uitspraken Timmermans getikt"
date: Sun, 14 Apr 2019 11:45:40 +0200
category: binnenland
externe_link: "https://www.telegraaf.nl/nieuws/3442118/baudet-uitspraken-timmermans-getikt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/25663736-5e9a-11e9-b6df-02d2fb1aa1d7.jpg"
---

<p class="intro">De waarschuwing van EU-commissaris Frans Timmermans dat de ideeën van Thierry Baudet tot geweld kunnen leiden is „getikt”, vindt de leider van Forum voor Democratie zelf. „Deze man is gewoon een beetje de weg kwijt.”</p> <p>Timmermans zei vorige maand op campagne in Rotterdam dat de gedachten van „die idioot” bij mensen „die niet goed sporen ertoe kunnen leiden dat ze geweld tegen andere mensen gaan gebruiken.” De tweede man van de Europese Commissie en lijsttrekker voor de Europese sociaaldemocraten verwees naar Baudets omstreden uitspraken over „verdunning” van Nederland door de komst van immigranten.</p><p>Baudet noemde die stelling in talkshow WNL op Zondag absurd en waanzinnig. Hij verdenkt Timmermans ook nog wel van een „doortrapte poging” hem als racist af te schilderen, maar gaat ervan uit dat de PvdA’er „het oprecht gelooft.”</p>
