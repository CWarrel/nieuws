---
layout: post
title: "'Nubische koningin kan het icoon van opstanden Sudan worden'"
date: Tue, 09 Apr 2019 22:13:15 +0200
category: algemeen
externe_link: "https://nos.nl/l/2279767"
feature_image: "https://nos.nl/data/image/2019/04/09/542567/1008x567.jpg"
---

<p>Ala'a Salah zou ze heten. Veel meer is er niet bekend over deze jonge Sudanese, die in korte tijd tienduizenden mensen binnen en buiten Sudan heeft ge√Ønspireerd om in verzet te komen tegen het regime.</p>
<p>Nadat haar foto maandagavond op Twitter was geplaatst, groeide ze uit tot een veel gedeeld symbool van de aanhoudende protesten tegen president Omar al-Bashir.</p>
<p>Voor de vierde dag op rij bivakkeerden duizenden Sudanezen vandaag bij het presidentieel complex in de hoofdstad Khartoum, waar ook het hoofdkwartier van het leger is gevestigd. Ze eisen het vertrek van de al 30 jaar zittende president Bashir, die ze verantwoordelijk houden voor de economische malaise in het land.</p>
<p>Volgens de oppositie zijn sinds zaterdag zeker twintig betogers om het leven gekomen door aanvallen van de ordediensten en milities die loyaal zijn aan Bashir. Gewone militairen zouden de demonstranten juist in bescherming nemen.</p>
<p>Onder de demonstranten zijn veel vrouwen, ziet ook arabiste Laila al-Zwaini. Zij hebben dan ook het meest te winnen bij de vrijheid. "Bashir heeft wetten opgesteld voor de openbare orde", vertelt ze in het radioprogramma Nieuws en Co. "Daarmee worden vooral vrouwen gepakt, als ze bijvoorbeeld lange broeken dragen of gezien worden met een man die niet bij hen hoort, die geen familie is. Er worden jaarlijks echt tienduizenden vrouwen opgepakt en met zweepslagen of erger gestraft."</p>
<p>Al-Zwaini zegt dat de foto van de vrouw veel symboliek bevat. "Ze is gekleed in het wit en heeft grote gouden oorringen. Net als de Nubische koninginnen uit de Oudheid. Dat waren krachtige, strijdvaardige vrouwen. Het is zo'n mooi beeld, dat zou bijna het iconische beeld van deze opstanden kunnen worden."</p>
<p>'Ala'a Salah' is ook gefilmd terwijl ze leuzen roept. De menigte beantwoordt haar gezang steeds met "revolutie!":</p>
