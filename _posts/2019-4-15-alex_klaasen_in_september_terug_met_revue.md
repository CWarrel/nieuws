---
layout: post
title: "Alex Klaasen in september terug met revue"
date: Mon, 15 Apr 2019 12:49:00 +0200
category: entertainment
externe_link: "https://www.telegraaf.nl/entertainment/3446406/alex-klaasen-in-september-terug-met-revue"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fd4050d2-5f72-11e9-847b-0218eaf05005.jpg"
---

<p class="intro">Alex Klaasen keert in september terug in de theaters met de opvolger van De Alex Klaasen Revue - Showponies. De officiële première van Showponies 2 is op maandag 7 oktober in het DeLaMar Theater in Amsterdam.</p> <p>Alex trekt tot met april 2020 door het land. De kaartverkoop voor de tournee is maandag van start gegaan. Niet alleen Alex keert terug in Showponies 2, de gehele cast – onder wie Freek Bartels, Jip Smit en Daniel Cornelissen – is weer van de partij. MORE Theaterproducties belooft „opnieuw een spannende revue zonder weerga, vol verkleedpartijen en dubbele bodems, tongue in cheek, jurken, pruiken en opgewonden hobbelpaarden.”</p><p>De eerste Showponies was een revueshow vol liedjes, sketches en conferences met als rode draad homoseksualiteit en eenzaamheid. De voorstelling kreeg lovende recensies en werd onder meer genomineerd voor de Poelifinario, de prijs voor de meest indrukwekkende theatershow van het jaar. Bijna 100.000 mensen bezochten de show.</p>
