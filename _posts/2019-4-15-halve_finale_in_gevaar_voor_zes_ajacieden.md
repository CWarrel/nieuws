---
layout: post
title: "Halve finale in gevaar voor zes Ajacieden"
date: Mon, 15 Apr 2019 19:25:32 +0200
category: sport
externe_link: "https://www.telegraaf.nl/sport/3449091/halve-finale-in-gevaar-voor-zes-ajacieden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e7f501b4-5fa4-11e9-9a52-0218eaf05005.jpg"
---

<p class="intro">Er zijn maar liefst zes Ajacieden die ’op scherp’ staan tijdens het Champions League-duel met Juventus.</p> <p>Matthijs de Ligt, Daley Blind, Donny van de Beek, Hakim Ziyech, Lasse Schöne en Frenkie de Jong moeten op hun tellen passen. Als zij dinsdag een kaart krijgen in het uitduel met Juventus, dan zijn ze geschorst voor de eerste wedstrijd van een mogelijke halve finale van hun ploeg in de Champions League.</p><p>De Ligt, Blind, Van de Beek en Ziyech staan al langer 'op scherp'. De Jong en Schöne kregen vorige week een gele kaart tijdens het thuisduel met Juventus (1-1). Ook Nicolás Tagliafico werd toen bestraft. De Argentijn mist daardoor de return in Turijn.</p><p>Ajax plaatst zich alleen na 22 jaar voor de halve finales als het wint van Juventus of met minimaal twee doelpunten gelijkspeelt. Bij een stand van 1-1 na 90 minuten gaan beide ploegen verlengen.</p><p>De UEFA schrapt na de kwartfinales alle kaarten voor de spelers die dan nog niet geschorst zijn.</p>
