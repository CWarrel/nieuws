---
layout: post
title: "Primeur tennistiener in Indian Wells"
date: Mon, 18 Mar 2019 00:01:10 +0100
categories: 
- sport 
- tennis 
externe_link: "https://www.telegraaf.nl/sport/3306044/primeur-tennistiener-in-indian-wells"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b7be4702-490c-11e9-a95a-02c309bc01c1.jpg"
---

<p class="intro">INDIAN WELLS Het 18-jarige tennistalent Bianca Andreescu heeft in Californië haar eerste titel in het WTA-circuit veroverd.</p> <p>De Canadese tiener verraste in de finale van het toptoernooi in Indian Wells de dertien jaar oudere Angelique Kerber. Andreescu versloeg de als achtste geplaatste Duitse, vorig jaar winnares op Wimbledon, in drie sets: 6-4 3-6 6-4.</p><p>Andreescu mocht met een wildcard aan het prestigieuze toernooi van Indian Wells deelnemen. Ze is de eerste tennisster ooit die dit toernooi als invitatiespeelster heeft gewonnen. Ze schakelde op weg naar de finale onder anderen de Spaanse Garbiñe Muguruza, die Kiki Bertens versloeg in de vierde ronde, en de als zesde geplaatste Elina Svitolina uit Oekraïne uit.</p><p>In de finale leek de nummer zestig van de wereld fysieke kracht tekort te komen. Op karakter vocht ze in de derde set echter sterk terug. Andreescu, eind 2018 nog 178e in het mondiale klassement, zal op de nieuwe wereldranglijst weer flink gaan stijgen.</p>
