---
layout: post
title: "Nadal met moeite naar halve finale Barcelona"
date: Fri, 26 Apr 2019 19:23:37 +0200
categories: 
- sport 
- tennis 
externe_link: "https://www.telegraaf.nl/sport/3503326/nadal-met-moeite-naar-halve-finale-barcelona"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7768635c-6853-11e9-847b-0218eaf05005.jpg"
---

<p class="intro">Rafael Nadal heeft met moeite de halve finale bereikt op het graveltoernooi van Barcelona. De Spaanse tennisser, die titelverdediger is, versloeg de Duitser Jan-Lennard Struff met twee keer 7-5.</p> <p>De nummer 2 van de wereld begon sterk tegen Struff, die met de 51e plek een stuk lager op de wereldranglijst staat. Nadal liep uit naar 4-1, maar de Duitser - die in Barcelona al Stefanos Tsitsipas en David Goffin uitschakelde - herstelde de achterstand. De set leek uit te draaien op een tiebreak, maar met een ’lovegame’ op de service van Struff won Nadal met 7-5 de eerste set.</p><p>Concentratie</p><p>In de tweede set was het eerste breakpoint pas in de achtste game. Nadal kreeg er twee, maar moest de game toch aan Struff laten. Even later was Nadal in de laatste game (met Struff als serveerder) weer geconcentreerd en sloeg hij zich naar de laatste vier.</p><p>De Spaanse gravelspecialist is in voorbereiding op Roland Garros. Onlangs verloor hij verrassend in de halve finale van het masterstoernooi van Monte Carlo. De afgelopen drie edities van het toernooi van Barcelona wist Nadal te winnen.</p><p>Thiem tegenstander</p><p>In de halve finale treft Nadal de Oostenrijker Dominic Thiem. De nummer 5 van de wereld versloeg de Argentijn Guido Pella, 7-5 6-2. Nadal en Thiem stonden in 2017 in de finale in Barcelona tegenover elkaar. De Spanjaard won eenvoudig met 6-4 6-1.</p>
