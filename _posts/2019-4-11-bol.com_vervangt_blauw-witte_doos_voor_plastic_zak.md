---
layout: post
title: "Bol.com vervangt blauw-witte doos voor plastic zak"
date: Thu, 11 Apr 2019 10:20:09 +0200
category: financieel
externe_link: "https://www.telegraaf.nl/financieel/3428769/bol-com-vervangt-blauw-witte-doos-voor-plastic-zak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/251e1608-5c57-11e9-950a-02c309bc01c1.jpg"
---

<p class="intro">Webwinkel Bol.com wil niet meer alle aankopen verpakken in de bekende blauw-witte kartonnen doos. In plaats daarvan worden sommige artikelen binnenkort verstuurd in een zak van gerecycled plastic.</p> <p>In 2019 hoopt Bol.com al 3,5 miljoen minder dozen te gebruiken. Alleen als het nodig is voor de bescherming van een product, wordt het nog in een doos verpakt. Maar spullen die al in een doos zitten, zoals een ventilator, gaat Bol.com in de toekomst niet in nóg een doos doen.</p><p>Plastic</p><p>Artikelen als rugzakken en kleding gaan binnenkort in een plastic zak. Het klinkt niet milieuvriendelijk om karton te vervangen voor plastic, maar Bol.com heeft laten uitzoeken dat de plastic zakken voor een 90% lagere uitstoot van CO2 zouden moeten zorgen. Het verpakkingsmateriaal is namelijk lichter en neemt minder ruimte in.</p><p>Ook zit er minder ’loze lucht’ in een plastic zak dan in een doos, waardoor de transporteur meer pakketjes in één keer kan meenemen. De verpakkingen zorgen op dit moment voor 20% van de CO2-uitstoot van Bol.com. Het bedrijf streeft ernaar in 2025 klimaatneutraal te zijn.</p>
