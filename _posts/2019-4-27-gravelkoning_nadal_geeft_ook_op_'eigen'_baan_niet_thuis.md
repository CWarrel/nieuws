---
layout: post
title: "Gravelkoning Nadal geeft ook op 'eigen' baan niet thuis"
date: Sat, 27 Apr 2019 19:24:37 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/C0Genwg-89k/2282329"
feature_image: "https://nos.nl/data/image/2019/04/27/546450/1008x567.jpg"
---

<p>Gravelkoning Rafael Nadal steekt nog niet in zijn beste vorm op zijn favoriete ondergrond. In Barcelona hield Dominic Thiem de Spanjaard uit de finale.</p>
<p>Nadal won het toernooi al elf keer in zijn carri√®re. Het centre court is zelfs naar hem vernoemd. Maar Thiem toonde zich van zijn beste kant en had twee keer aan een break genoeg (6-4, 6-4).</p>
<p>Vooral op eigen service had Nadal het erg moeilijk, al werkte hij nog wel tien van de twaalf breakpoints weg. Thiem was veel constanter en kwam alleen in de problemen toen hij voor de wedstrijd serveerde, maar na 0-40 raakte de Oostenrijker niet van slag.</p>
<h2>Thiem-Medvedev</h2>
<p>In de eindstrijd treft Thiem de Rus Daniil Medvedev, die in drie sets afrekende met de Japanner Kei Nishikori (6-4, 3-6, 7-5).</p>
<p>Vorige week strandde Nadal ook al in de halve finale, toen in Monte Carlo. De Spanjaard verliest daardoor terrein op de ATP-ranglijst, want vorig jaar won hij in Barcelona en Monaco.</p>
<p>De 32-jarige Nadal heeft nog een kleine maand om zijn ritme weer te vinden voor Roland Garros. Op 26 mei begint hij in Parijs de jacht op zijn twaalfde eindzege, waarmee hij zijn eigen record kan aanscherpen.</p><img src="http://feeds.feedburner.com/~r/nossporttennis/~4/C0Genwg-89k" height="1" width="1" alt=""/>
