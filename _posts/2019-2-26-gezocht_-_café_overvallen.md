---
layout: post
title: "Gezocht - Café overvallen"
date: Tue, 26 Feb 2019 09:25:00 GMT
categories: 
- utrecht 
- baarn 
---

Twee gewapende mannen pleegden op 27 augustus 2018 een overval op eetcafé Petershof aan de Eemnesserweg in Baarn. De politie probeerde de toen nog onbekende verdachten op te sporen. Vaak helpt dan een tip. Zo ook in deze zaak. Opsporing Verzocht en tv-programma Bureau Hengeveld van RTV Utrecht besteedden aandacht aan de overval. Dat leverde 63 tips op. Dankzij die tips en uitgebreid onderzoek van de recherche zijn op maandag 25 februari 2019 twee jongemannen van 18 en 19 jaar uit Baarn aangehouden op verdenking van betrokkenheid bij deze zaak. Eerder werd in het onderzoek al een 25-jarige verdachte zonder vaste woon- of verblijfplaats verhoord. Door informatie met ons te delen, werkte u met ons samen aan een veiliger Nederland. Dáár is de politie voor, altijd!
