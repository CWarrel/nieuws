---
layout: post
title: "Recept van de dag: kip met ananas"
date: Thu, 11 Apr 2019 11:01:17 +0200
category: overig
externe_link: "https://www.telegraaf.nl/vrij/3429130/recept-van-de-dag-kip-met-ananas"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5dddd7fe-5c38-11e9-bdd3-02d2fb1aa1d7.png"
---

<p class="intro">De grap is natuurlijk om hier een ananas met een vet Australisch/Engels accent als ’eenaness’ uit te spreken en best wel te weten dat het hier pineapple heet. Hier in het zeer vruchtbare deel van Australië in Queensland. Links en rechts van de wegen enorme velden aardbeien en ananassen. De naam pineapple komt overigens van de eerste ontdekkingsreizigers in Zuid-Amerika, die de vrucht erg op hun eigen dennenappels vonden lijken. Het bezoek aan de gembermijnen (grapje) komt later deze week. Nu vast een recept met ’eenaness’ en ’gimber’ oftewel ananas en gember.</p> <p>Nodig voor een opa (oma) en 2 kleinkinderen:</p><p>• 3 kipfilets</p><p>• 3 eetl bloem</p><p>• 2 theel ui-poeder</p><p>• 1 theel gerookte paprika</p><p>• ½ theel zout en peper</p><p>• ½ ananas, schoongemaakt en in blokjes gesneden</p><p>• 2 centimeter gember, geschild in blokjes</p><p>• 3 eetl boter</p><p>Bereiding:</p><p>Natuurlijk heb je echte kipfilet gekocht. De bloem breng je op smaak met een beetje ui-poeder, zout en peper. Klein beetje gerookte paprika. Haal de filets door de bloem. Boter in de pan, bak de kipfilet rondom aan. Maak een halve ananas schoon en doe er een kwart van in de blender. Stukjes geschilde gember erbij. Laat draaien tot je sap hebt.</p><p>Giet dit over de kipfilet en schuif het in de hete oven. Haal om de tien minuten uit de oven en druppel het sap weer op de kip. Na een half uur is de kip gaar. Haal uit de ovenschaal, zet die op het vuur, iets water erbij tot je een mooie jus hebt. Doe er de overige stukjes ananas bij en serveer over de stukken kipfilet. Ja, hoor, met rijst, en een salade met bleekselderij.</p>
