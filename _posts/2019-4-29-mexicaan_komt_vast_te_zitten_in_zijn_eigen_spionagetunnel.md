---
layout: post
title: "Mexicaan komt vast te zitten in zijn eigen spionagetunnel"
date: Mon, 29 Apr 2019 02:29:34 +0200
categories: 
- entertainment 
- opmerkelijk 
externe_link: "https://nos.nl/l/2282503"
feature_image: "https://nos.nl/data/image/2017/09/27/420115/1008x567.jpg"
---

<p>Een 50-jarige Mexicaan heeft het bespieden van zijn ex moeten bezuren. De man kwam vast te zitten in een tunnel die hij had gegraven om zijn voormalige vriendin in de gaten te houden.</p>
<p>CÃ©sar Arnoldo uit de plaats Puerto Penasco in het noorden van Mexico mocht niet meer in de buurt komen van zijn ex vanwege aanklachten van huiselijk geweld. Om dat verbod te omzeilen groef hij een tunnel onder haar huis.</p>
<h2>Jaloers</h2>
<p>De vrouw dacht in eerste instantie dat het geluid dat ze al een week hoorde afkomstig was van katten in de buurt. Toen het steeds luider werd, nam ze poolshoogte en vond ze haar ex onder haar huis.</p>
<p>Nadat hij uit de tunnel was gehaald, werd de man gearresteerd. Hoelang hij er al zat was niet duidelijk, maar volgens de politie was de man ernstig uitgedroogd.</p>
<p>Tegen een Mexicaanse krant verklaarde de vrouw dat ze na 14 jaar de relatie met Arnoldo had verbroken omdat hij heel jaloers was.</p>
