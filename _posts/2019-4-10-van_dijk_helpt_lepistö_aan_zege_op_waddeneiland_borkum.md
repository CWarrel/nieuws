---
layout: post
title: "Van Dijk helpt Lepistö aan zege op waddeneiland Borkum"
date: Wed, 10 Apr 2019 16:21:07 +0200
categories: 
- sport 
- wielrennen 
externe_link: "https://nos.nl/l/2279861"
feature_image: "https://nos.nl/data/image/2019/04/10/542714/1008x567.jpg"
---

<p>Lotta Lepistö heeft de eerste etappe in de Healthy Ageing Tour op haar naam geschreven. De Finse renster van Trek-Segafredo was na 102,5 kilometer op het Duitse waddeneiland Borkum de snelste van de eerste groep.</p>
<p>Veertien rensters reden lange tijd vooruit, onder wie een hele trits Nederlandse rensters. Bij het ingaan van de laatste ronde van vijftien kilometer was het duidelijk dat de winnares in de kopgroep zat.</p>
<p>Met iets minder dan vier kilometer voor de boeg demarreerde Alice Barnes en de Britse had een handig moment gekozen. Iedereen keek naar de Boels/Dolmans-ploeg, met drie rensters hofleverancier van de kopgroep, maar die twijfelde.</p>
<h2>Val Wiebes</h2>
<p>Uiteindelijk offerde Ellen van Dijk zich op voor haar ploeggenote Lepistö en dat pakte goed uit. In de bochtige laatste honderden meters raakten de snelle Kirsten Wild en Lorena Wiebes elkaar. Wiebes viel en Wild verloor snelheid. Lepistö profiteerde en reed onbedreigd naar de zege.</p>
