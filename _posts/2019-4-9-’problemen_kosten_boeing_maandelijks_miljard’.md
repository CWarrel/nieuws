---
layout: post
title: "’Problemen kosten Boeing maandelijks miljard’"
date: Tue, 09 Apr 2019 18:58:45 +0200
category: financieel
externe_link: "https://www.telegraaf.nl/financieel/3419861/problemen-kosten-boeing-maandelijks-miljard"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3c820dcc-5aea-11e9-9a52-0218eaf05005.jpg"
---

<p class="intro">Vliegtuigmaker Boeing heeft het eerste kwartaal van het jaar fors minder vliegtuigen afgeleverd in vergelijking met een jaar eerder. Met name de problemen met de 737 Max-toestellen, het bestverkopende toestel van de Amerikanen, zetten de verkoopcijfers onder druk. Ook slecht weer zorgde voor vertragingen.</p> <p>In de eerste maanden van het jaar leverde Boeing 89 vliegtuigen van het type 737 waarvan 57 Max-varianten. Dat betekende een daling op jaarbasis met circa een derde. De 737 is doorgaans goed voor een derde van de winst van Boeing.</p><p>Na twee dodelijke vliegtuigrampen in korte tijd met 737 Max-toestellen worden de kisten uit veiligheidsoverwegingen aan de grond gehouden. De nasleep van de vliegtuigrampen kost de Amerikaanse vliegtuigmaker maandelijks zeker 1 miljard dollar, zo berekende de Amerikaanse bank JPMorgan. De kenners rekenen ook op een flinke impact op de winstcijfers. De vliegtuigmaker kampt de laatste tijd ook met annuleringen van eerdere bestellingen door verschillende maatschappijen.</p><p>Sinds de vliegtuigramp met de Boeing van Ethiopian Airlines in maart raakte Boeing ook al 12 procent aan beurswaarde kwijt. JPMorgan zegt dat Boeing in het gunstigste geval vanaf augustus weer vliegtuigen mag leveren. Het JPMorgan-rapport volgt kort op het bericht dat Boeing de productie van de 737 Max inperkt.</p>
