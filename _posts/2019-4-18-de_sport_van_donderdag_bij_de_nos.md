---
layout: post
title: "De sport van donderdag bij de NOS"
date: Thu, 18 Apr 2019 06:10:44 +0200
category: sport
externe_link: "https://nos.nl/l/2280961"
feature_image: "https://nos.nl/data/image/2019/04/18/544435/1008x567.jpg"
---

<p>We zijn vandaag bij FC Twente, dat op het punt staat de titel in de Keuken Kampioen Divisie te veroveren. Daarmee zou de club uit Enschede een jaar na degradatie weer terugkeren in de eredivisie.</p>
<p>De kampioenswedstrijd tegen Jong Ajax, die vrijdag zou plaatsvinden op De Toekomst, mag op last van de gemeenten Ouder-Amstel en Amsterdam niet doorgaan, maar Twente is alsnog kampioen als Sparta van Helmond Sport verliest. Gebeurt dat niet, dan kan Twente maandag in de thuiswedstrijd tegen Jong AZ de titel veiligstellen.</p>
<p>Hoe het ervoor staat bij de Tukkers is 's avonds te zien in het Sportjournaal (NPO 1, 18.45 uur) en Nieuwsuur (NPO 2, 22.40 uur).</p>
<h2>Europa League</h2>
<p>De halvefinalisten in de Champions League zijn - na de sensationele ontsnapping van Tottenham Hotspur en de eenvoudige avond van Liverpool - bekend, maar wie zitten er bij de laatste vier in de Europa League? Die vraag wordt vanavond beantwoord in de returns van de kwartfinales van het tweede Europese clubtoernooi.</p>
<p>De vier wedstrijden (Chelsea-Slavia Praag, Eintracht Frankfurt-Benfica, Napoli-Arsenal en Valencia-Villarreal) zijn live te volgen in het blog op NOS.nl en in de NOS-app en bij Langs de Lijn En Omstreken op NPO Radio 1.</p>
