---
layout: post
title: "Luxemburgers bezoeken graf groothertog Jean"
date: Sun, 05 May 2019 17:11:17 +0200
categories: 
- entertainment 
- royalty 
externe_link: "https://www.telegraaf.nl/entertainment/3539439/luxemburgers-bezoeken-graf-groothertog-jean"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/13cd4154-6f48-11e9-b673-0255c322e81b.jpg"
---

<p class="intro">Honderden Luxemburgers hebben zondag van de gelegenheid gebruik gemaakt de ’Fürstengruft’ te bezoeken, de crypte onder de Onze Lieve Vrouwe-kathedraal. Daar is zaterdag het stoffelijk overschot van groothertog Jean bijgezet naast dat van zijn in 2005 overleden echtgenote groothertogin Joséphine-Charlotte.</p> <p>De crypte is ook maandag en dinsdag nog te bezoeken, zo liet het Luxemburgse hof zaterdag weten na afloop van de staatsbegrafenis van groothertog Jean. De afgelopen dagen waren duizenden Luxemburgers al naar het paleis gekomen om persoonlijk afscheid te nemen in de daar ingerichte rouwkapel.</p><p>Groothertog Jean werd zaterdag na afloop van de uitvaartmis naar zijn laatste rustplaats onder de kerk gebracht door de groothertogelijke familie. De koninklijke en vorstelijke genodigden bij de uitvaart gingen ondertussen alvast naar het paleis, waar nog een ontvangst werd gehouden.</p>
