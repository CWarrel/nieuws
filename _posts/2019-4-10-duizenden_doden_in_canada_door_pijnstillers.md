---
layout: post
title: "Duizenden doden in Canada door pijnstillers"
date: Wed, 10 Apr 2019 23:10:32 +0200
category: buitenland
externe_link: "https://www.telegraaf.nl/nieuws/3427568/duizenden-doden-in-canada-door-pijnstillers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/19b619e6-5bd5-11e9-b843-0218eaf05005.jpg"
---

<p class="intro">Meer dan 10.000 mensen zijn sinds begin 2016 in Canada overleden door een overdosis zware pijnstillers zoals fentanyl en oxycodon. Dat blijkt uit cijfers die de gezondheidsautoriteiten in het Noord-Amerikaanse land ernstig verontrusten.</p> <p>Woensdag werd bekend dat vorig jaar in de periode januari-september 3286 Canadezen stierven door inname van een te grote hoeveelheid opioïden, zoals deze synthetische morfinevarianten worden genoemd. In 93 procent van de gevallen was het volgens Volksgezondheid een niet-gewilde dood.</p><p>„Deze nieuwe gegevens zijn een brute herinnering aan het belang ons beleid te versterken om deze epidemie onder controle te krijgen”, zei een woordvoerster. De gewraakte pijnstillers zijn tientallen malen sterker dan heroïne en morfine en bovendien verslavend. Ook in de VS heeft het gebruik van deze medicamenten onheilspellende vormen aangenomen. In andere landen, waaronder Nederland, groeit het probleem snel.</p>
