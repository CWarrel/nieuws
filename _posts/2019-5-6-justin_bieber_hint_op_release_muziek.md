---
layout: post
title: "Justin Bieber hint op release muziek"
date: Mon, 06 May 2019 18:13:25 +0200
category: entertainment
externe_link: "https://www.telegraaf.nl/entertainment/3544554/justin-bieber-hint-op-release-muziek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e8784bac-7019-11e9-8873-0218eaf05005.jpg"
---

<p class="intro">Justin Bieber bouwt de spanning nog wat op: de Canadese zanger hint op sociale media op de release van een nummer met Ed Sheeran. Vorige week werd, eveneens naar aanleiding van berichten op sociale media van de twee, al gespeculeerd over een samenwerking tussen beide heren.</p> <p>In zijn Instagram-story deelt Justin (25) maandag een filmpje van Ed (28) die vertelt dat hij een nieuw nummer heeft, waarna de Brit een klein deel van het nummer laat horen.</p><p>Verder plaatst Justin een foto van zijn computerscherm, waar hij een geluidsbestand van hetzelfde nummer afspeelt. „Onbekende artiest”, staat bij het fragment, dat de titel „IDC” draagt - mogelijk is dat de naam van het nummer. IDC is een veelgebruikte afkorting voor „I don’t care.”</p><p>Vrijdag 10 mei</p><p>Fans hoeven niet lang te wachten op het nieuwe nummer, zo lijkt het. Justin hint namelijk ook op een verschijningsdatum: aanstaande vrijdag. Op Twitter schrijft de zanger „het gaat gebeuren”, met erachter ”#friday.”</p><p>Sheeran en Bieber werkten eerder samen toen Ed de hit Love Yourself voor Justin schreef. Hoewel Justin zelf geen muziek meer heeft uitgebracht sinds zijn laatste album Purpose in 2015, zong hij vorige maand wel mee tijdens het optreden van Ariana Grande tijdens Coachella.</p>
