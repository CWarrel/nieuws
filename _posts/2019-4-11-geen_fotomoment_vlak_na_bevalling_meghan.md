---
layout: post
title: "Geen fotomoment vlak na bevalling Meghan"
date: Thu, 11 Apr 2019 11:53:55 +0200
category: entertainment
externe_link: "https://www.telegraaf.nl/entertainment/3429581/geen-fotomoment-vlak-na-bevalling-meghan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/36549ea2-5c42-11e9-b673-0255c322e81b.jpg"
---

<p class="intro">Prins Harry en zijn vrouw Meghan kiezen ervoor de geboorte van hun eerste kind privé te houden. Als de twee ’de gelegenheid hebben gehad in de privésfeer hun nieuwe gezin te vieren’ maken de hertog en hertogin van Sussex met hun kind tijd voor de pers. Dat hebben Harry en Meghan donderdag laten weten.</p> <p>De Sussexes breken daarmee met de traditie van een fotomoment vlak na de geboorte. Harry's schoonzus Catherine, hertogin van Cambridge, stond drie keer een paar uur na een bevalling al voor de wereldpers. Catherine zette haar kinderen George, Charlotte en Louis op de wereld in de Lindo Wing van het St. Mary's Hospital in Londen, waar journalisten, verslaggevers en fotografen dagenlang stonden te wachten om een glimp op te vangen van de royal babies. Ook Harry en zijn broer William werden geboren in de Lindo Wing en maakten een paar uur nadien kennis met de wereldpers.</p><p>Of ook Meghan wil bevallen in de luxe vleugel van St. Mary's Hospital, is niet bekend. Volgens hardnekkige geruchten wil de hertogin thuis bevallen. De mededeling van donderdag lijkt een thuisbevalling te bevestigen.</p><p>Persoonlijke keuze</p><p>Hoewel Harry en Meghan, die de komst van hun eerste kind in oktober aankondigden, de ’persoonlijke keuze’ hebben gemaakt de geboorte van hun kleintje privé te houden, ’kijken ze uit’ naar het moment waarop ze het nieuws met de wereld kunnen delen. Britse koningshuisverslaggevers gokken dat de wereld 'baby Sussex' pas te zien krijgt als hij of zij twee dagen oud is. De kleine ziet eind deze maand, begin volgende maand het levenslicht.</p><p>Harry en Meghan bedankten donderdag nogmaals voor alle gelukswensen en presentjes die ze hebben ontvangen voor hun kind. Eerder lieten de Sussexes al weten liever geen kraamcadeautjes te krijgen. In plaats daarvan vroeg het stel geld te doneren aan een aantal door hen geselecteerde goede doelen.</p><p>Op de hoogte blijven van al het nieuws over de sterren en royals? Schrijf je hier in voor onze nieuwsbrief.</p>
