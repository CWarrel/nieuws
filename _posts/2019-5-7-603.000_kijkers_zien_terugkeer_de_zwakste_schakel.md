---
layout: post
title: "603.000 kijkers zien terugkeer De Zwakste Schakel"
date: Tue, 07 May 2019 08:17:22 +0200
category: entertainment
externe_link: "https://www.telegraaf.nl/entertainment/3545663/603-000-kijkers-zien-terugkeer-de-zwakste-schakel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d9dbca80-708f-11e9-b1c7-02d2fb1aa1d7.jpg"
---

<p class="intro">De terugkeer van de quiz De Zwakste Schakel bij RTL 4 heeft maandag op de late avond ruim 603.000 kijkers getrokken. Het programma, gepresenteerd door Bridget Maasland, moest op het latenighttijdstip alleen Hart van Nederland (SBS6, 638.000 kijkers) en Het mooiste meisje van de klas (NPO 1, 864.000) voor laten gaan, blijkt uit cijfers van Stichting KijkOnderzoek.</p> <p>De Zwakste Schakel keerde na een afwezigheid van vijftien jaar terug op de Nederlandse televisie. De quiz werd eerder tussen 2001 en 2004 uitgezonden met Chazia Mourali als de strenge presentatrice van dienst. Haar oneliner „Jij bent de zwakste schakel. Tot ziens” paste Bridget enigszins aan. Zij zegt „daag” als een kandidaat wordt weggestuurd.</p><p>Het best bekeken programma van de maandag was het NOS Journaal van 20.00 uur. Daar keken bijna 1,9 miljoen mensen naar. Ook Spoorloos Extra (1,4 miljoen) en Radar (1,3 miljoen) scoorden goed op NPO 1.</p>
