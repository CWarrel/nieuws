---
layout: post
title: "Kees Hulst bij kanshebbers Luisterboek Award"
date: Wed, 24 Apr 2019 17:44:31 +0200
categories: 
- entertainment 
- sterren 
externe_link: "https://www.telegraaf.nl/entertainment/3490770/kees-hulst-bij-kanshebbers-luisterboek-award"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/da4f57ee-66a7-11e9-9cd4-0217670beecd.jpg"
---

<p class="intro">Kees Hulst, Dieuwertje Blok en Frank Lammers maken dit jaar kans op de Hebban Luisterboek Award. Juryvoorzitter Henkjan Smits maakte de shortlist woensdag bekend bij Tijd voor MAX op NPO 1.</p> <p>Genomineerd in de categorie Volwassenen zijn Louis van Beek voor het voorlezen van Het Pilgrim Fathers Complot, Johan Fretz voor het voorlezen van Onder de paramariboom en Kees Hulst voor het voorlezen van Leven en laten leven van Hendrik Groen.</p><p>Dieuwertje Blok en Frank Lammers zijn met Guus Kuijer genomineerd in de categorie Kinderen. Dieuwertje Blok maakt kans voor het voorlezen van het boek Kinderen met een ster van Martine Letterie. Guus Kuijer maakt kans met zijn eigen werk Het boek van alle dingen. Frank Lammers is genomineerd voor het voorlezen van De familie R.I.P. van Paul van Loon.</p><p>Vorig jaar won Howard Komproe de Hebban Luisterboek Award voor het voorlezen van Kleurenblind geschreven door Trevor Noah. De juryprijzen worden tijdens de Week van het Luisterboek uitgereikt. Die begint op maandag 6 mei.</p>
