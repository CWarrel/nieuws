---
layout: post
title: "Weerzien met Porto wordt voor Liverpool-assistent Lijnders zware dobber"
date: Tue, 09 Apr 2019 12:39:43 +0200
category: sport
externe_link: "https://nos.nl/l/2279669"
feature_image: "https://nos.nl/data/image/2019/04/09/542425/1008x567.jpg"
---

<p>Voor Pepijn Lijnders worden de kwartfinaleduels van Liverpool met FC Porto in de Champions League een weerzien met zijn oude club. De assistent van manager JÃ¼rgen Klopp was zeven jaar jeugdtrainer bij de Portugese kampioen.</p>
<p>Vorig seizoen kwamen beide clubs elkaar ook al tegen in de knock-outfase van de Champions League. Liverpool won in Portugal met 5-0, waarna de return op Anfield doelpuntloos bleef. Lijnders was destijds in dienst van NEC, maar keerde na dat mislukte uitstapje al snel weer terug bij de Engelse topclub.</p>
<p>De 36-jarige Limburger verwacht een zware dobber te hebben aan de Portugezen. "Het staat gewoon heel erg goed", zei hij onlangs over de opponent van dinsdagavond (21.00 uur). "Een ploeg die leeft op passie in het spel, die druk zet, die jaagt en die nooit opgeeft."</p>
<p>De ontmoeting tussen Liverpool en FC Porto is net als die tussen Tottenham Hotspur en Manchester City te volgen via een liveblog op NOS.nl en in de NOS-app, maar ook via NPO Radio 1.</p>
<p>In de late Journaals is er vervolgens een korte samenvatting te zien van Liverpool-FC Porto.</p>
