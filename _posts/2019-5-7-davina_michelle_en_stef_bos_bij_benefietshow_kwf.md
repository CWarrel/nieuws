---
layout: post
title: "Davina Michelle en Stef Bos bij benefietshow KWF"
date: Tue, 07 May 2019 08:57:14 +0200
category: entertainment
externe_link: "https://www.telegraaf.nl/entertainment/3545838/davina-michelle-en-stef-bos-bij-benefietshow-kwf"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6ff80092-7095-11e9-9c2d-02d1dbdc35d1.jpg"
---

<p class="intro">Davina Michelle, Anita Meyer, Milow, Stef Bos en Glennis Grace treden woensdag 15 mei op in de binnenstad van Den Bosch tijdens de benefietshow Nederland staat op tegen kanker. Ook Frans Bauer, Youp van ’t Hek en Kjeld Nuis leveren een bijdrage, heeft AVROTROS dinsdag aangekondigd.</p> <p>Anita Meyer treedt op met Hart van mijn gevoel van De Kast: „Ik zing een bijzonder lied, opgedragen aan mijn beste vriend en voormalig echtgenoot Ton. Hij overleed twee jaar geleden aan maagkanker en ik mis hem nog elke dag”, zegt de zangeres.</p><p>„Kanker raakt ons allemaal”, zegt Stef Bos. „Daarom doe ik mee aan Nederland staat op tegen kanker. Ook mijn vader kreeg de diagnose kanker. Ik schreef in die zware periode Papa. Ik wilde mijn vader tijdens zijn ziekte steunen en met dit lied zeggen hoeveel ik van hem hield.”</p><p>Portretten</p><p>Tijdens de tv-show op NPO 1 komen bekende en onbekende Nederlanders in actie voor KWF Kankerbestrijding. Ze delen hun persoonlijke ervaringen met kanker. Er zijn portretten te zien van mensen die met kanker te maken hebben, en onderzoekers vertellen over de stand van zaken rond kankeronderzoek.</p><p>De tv-show Nederland staat op tegen kanker wordt gepresenteerd door Frits Sissing. Nicolette Kluijver is aanvoerder van een lint van honderden mensen door de binnenstad van Den Bosch, waar ook Albert Verlinde en Dennis Weening aan meedoen.</p>
