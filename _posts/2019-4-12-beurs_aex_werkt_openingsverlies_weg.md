---
layout: post
title: "Beurs: AEX werkt openingsverlies weg"
date: Fri, 12 Apr 2019 11:04:00 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d8018e5c-5d02-11e9-950a-02c309bc01c1.jpg"
---

<p class="intro">De AEX wist het openingsverlies in de loop van de ochtend geheel in de lopen. Beleggers leken erop te vertrouwen dat Amerikaanse banken vanmiddag met meevallende kwartaalcijfers naar buiten zullen komen.</p> <p>Om elf uur stond de AEX vlak op 561,8 punten. De AMX steeg 0,5% naar 812,5 punten.</p><p>Elders in Europa was het beeld voorzichtig positief. De Duitse DAX en Franse CAC 40 klommen 0,3% respectievelijk 0,2%. De Engelse FTSE 100 steeg 0,4%.</p><p>In Azië was het beeld vanochtend verdeeld. De Japanse Nikkei presteerde sterk met een 0,7% hoger slot.</p><p>De indexfutures wezen op een hogere opening van de Amerikaanse beurzen om half vier vanmiddag, na de veelal kleine minnen op donderdag.</p><p>Aan het begin van de middag trappen de Amerikaanse banken JP Morgan Chase en Wells Fargo het cijferseizoen af. Volgende week volgen onder meer chipmachinefabrikant ASML en voedingsproducent Unilever in Nederland.</p><p>Gecorrigeerd voor het ex-dividend gaan verloor KPN 2,1%, waarmee het telecombedrijf de sterkste daler binnen de AEX was.</p><p>Ahold Delhaize ging ook ex-dividend en leverde gecorrigeerd hiervoor 0,7% in. Sinds donderdag wordt er in 240 van zijn 2000 supermarkten in de VS gestaakt.</p><p>Uitzender Randstad ging met een winst van 2% aan kop, na door Bank of America op de kooplijst te zijn geplaatst.</p><p>Staalgigant ArcelorMittal won 1%. De hoogste rechter in India heeft het overnameproces van branchegenoot Essar Steel tijdelijk stopgezet.</p><p>ASML pakte er 0,6% bij. Donderdag was de chipmachinefabrikant 0,8% lager gesloten, op het nieuws dat Chinese medewerkers bedrijfsgeheimen hebben gestolen.</p><p>Bij de middelgrote fondsen stond logistiek vastgoedbedrijf WDP met een min van 1,5% onderaan. Roestvrijstaalproducent Aperam klom 1,5%, gesteund door een positief rapport van de Amerikaanse bank Citi.</p><p>Smallcap Pharming zakte 3,9%. Het biotechbedrijf lapt het wettelijke verbod op publieksreclame voor geneesmiddelen volgens concurrent Shire aan zijn laars.</p><p>De toeleverancier aan apothekers Fagron verloor 2,7%, in reactie op de publicatie van licht tegenvallende groeicijfers.</p><p>Op de lokale markt steeg Curetis 16%. Het biotechnologiebedrijf presenteert nieuwe methoden om bacteriën op resistentie tegen antibiotica te testen.</p><p>Probiodrug won 6,7%, na in de afgelopen twee dagen al te zijn verdubbeld in reactie op een plaatsing van aandelen.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
