---
layout: post
title: "Limburg gaat toch geen wasberen afschieten"
date: Fri, 12 Apr 2019 18:23:59 +0200
category: nieuws
externe_link: "https://nos.nl/l/2280169"
feature_image: "https://nos.nl/data/image/2017/01/16/346729/1008x567.jpg"
---

<p>De provincie Limburg gaat toch geen 50 tot 100 wasberen afschieten. CDA-gedeputeerde Hubert Mackus zei volgens L1 vandaag in een statencommissie dat de dieren opgevangen kunnen worden.</p>
<p>Begin maart werd de beslissing genomen om de wasberen af te schieten. De dieren hebben een negatieve invloed op de natuur, veroorzaken overlast en brengen gezondheidsrisico's met zich mee. De kosten voor opvang van de wasberen is te hoog, zei de provincie Limburg toen.</p>
<h2>Binnen de begroting</h2>
<p>Er was veel protest tegen het plan van de gedeputeerde. Meer dan 16.000 mensen tekenden een petitie tegen afschot en deskundigen zeiden dat het plan ook niet zou leiden tot minder wasberen in Limburg.</p>
<p>Inmiddels heeft een aantal instellingen zich bij de provincie gemeld die opvang veel goedkoper aanbieden. Daardoor valt het binnen de begroting en hoeven de dieren niet te worden gedood. De gedeputeerde sluit niet uit dat er in uitzonderingsgevallen toch een wasbeer wordt afgeschoten.</p>
