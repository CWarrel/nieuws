---
layout: post
title: "Vitesse-trainer Slutsky geschorst na tirade"
date: Wed, 10 Apr 2019 09:54:35 +0200
category: sport
externe_link: "https://www.telegraaf.nl/sport/3422075/vitesse-trainer-slutsky-geschorst-na-tirade"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1b6057e4-5b66-11e9-bdb3-0218eaf05005.jpg"
---

<p class="intro">Vitesse-trainer Leonid Slutsky moet tijdens het uitduel met FC Utrecht vanaf de tribune toekijken. De Russische oefenmeester is akkoord gegaan met het schikkingsvoorstel van de aanklager betaald voetbal van de KNVB van twee wedstrijden, waarvan één voorwaardelijk.</p> <p>,,Er is de afgelopen dagen genoeg gezegd over de situatie”, aldus Slutsky op de website van Vitesse. „Het belangrijkste vind ik dat het team zo goed mogelijk wordt klaargestoomd voor de slotfase van de competitie. Daar gaan wij ons nu op richten.”</p><p>Slutsky was afgelopen weekeinde na het gelijkspel met PSV (3-3) woest op scheidsrechter Serdar Gözübüyük. „Hij is slecht, arrogant en egoïstisch. Het lijkt wel of de show om hem draait. Hij is de slechtste scheidsrechter van de wereld. Misschien houdt hij niet van dikke mensen, dat zou kunnen. Misschien dat dat het is. Ik weet het niet.”</p><p>Gözübüyük reageerde verbijsterd. „Dit gaat me veel te ver”, reageerde Gözübüyük bij Peptalk. „Ik vind dat je respect voor elkaar moet hebben. Dat zijn normen en waarden. Als je het analyseert vraag je je af: ’wat zegt hij allemaal toch?’ Ik ga na afloop op het veld niet uitgebreid uitleg geven, maar hij was welkom in mijn kleedkamer geweest. Voor de rest is dit aan de aanklager.”</p><p>Assistent-trainer Oleg Yarovinskiy neemt tegen FC Utrecht de rol van hoofdtrainer op zich.</p><p>Bekijk hieronder alle doelpunten uit Vitesse - PSV (3-3) nog eens rustig terug:</p>
