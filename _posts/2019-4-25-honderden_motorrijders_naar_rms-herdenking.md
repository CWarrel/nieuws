---
layout: post
title: "Honderden motorrijders naar RMS-herdenking"
date: Thu, 25 Apr 2019 16:15:27 +0200
category: binnenland
externe_link: "https://www.telegraaf.nl/nieuws/3496025/honderden-motorrijders-naar-rms-herdenking"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fdd1838c-6764-11e9-bf44-02d2fb1aa1d7.jpg"
---

<p class="intro">Ruim vierhonderd motorrijders zijn donderdag via de snelwegen A12, A30 en A1 van Moordrecht naar Apeldoorn gereden om daar de 69e herdenking van de proclamatie van de Republiek der Zuid-Molukken (RMS) te bezoeken. De tocht is volgens de politie probleemloos verlopen.</p> <p>De Molukkers riepen op 25 april 1950 op Ambon hun eigen staat uit, nadat voormalig Nederlands-Indië onafhankelijk was geworden. Toen het Indonesische leger Ambon binnenviel, weken duizenden Molukkers uit naar Nederland. De regering in ballingschap bepleit nog steeds onafhankelijkheid.</p><p>De officiële herdenking in Theater Orpheus in Apeldoorn heeft meer dan 2500 bezoekers getrokken. Ook in enkele andere plaatsen in Nederland is de proclamatie van de onafhankelijke Molukse republiek herdacht.</p>
