---
layout: post
title: "'Commerzbank past niet in ING-strategie'"
date: Wed, 17 Apr 2019 10:07:14 +0200
categories: 
- financieel 
- koersen 
externe_link: "https://www.telegraaf.nl/financieel/3457625/commerzbank-past-niet-in-ing-strategie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/15bb2a8a-60e8-11e9-ba01-0255c322e81b.jpg"
---

<p class="intro">Een eventueel fusie van Commerzbank en ING zou niet passen in de onlangs gepresenteerde strategie van ING. Dat schrijven kenners van KBC Securities in een reactie op het bericht in Duitse media over een mogelijk samengaan van de banken.</p> <p>Volgens het Duitse Manager Magazin zou ING de hand hebben uitgereikt naar Commerzbank. ING-topman Ralph Hamers zou de toenadering hebben ge√Ønitieerd, maar collega Martin Zielke van Commerzbank zou formele gesprekken hebben afgewezen. Ook zou ING bij de Duitse overheid hebben aangeklopt met zijn plan, waardoor mogelijk meer banen behouden worden dan wanneer Commerzbank en Deutsche Bank samen zouden gaan. Die gesprekken lopen momenteel.</p><p>Volgens KBC is het moeilijk om aan te nemen dat ING, net als andere partijen, zou loeren op een deal met Commerzbank. Tijdens de laatste beleggers- en investeerdersdag zou ING juist qua investeringen mikken op innovatie en het omlaag brengen van de kosten. Een overname van Commerzbank zou haaks staan op die strategie, aldus de kenners. KBC zegt voorlopig maar niet te veel aandacht aan de berichtgeving te zullen schenken.</p><p>KBC handhaafde zijn advies accumulate en verlaagde het koersdoel met 0,50 euro tot 13 euro. Het aandeel ING noteerde woensdag omstreeks 09.50 uur 0,4 procent lager op 12 euro.</p>
