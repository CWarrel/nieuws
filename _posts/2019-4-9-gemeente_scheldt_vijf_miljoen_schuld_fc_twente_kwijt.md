---
layout: post
title: "Gemeente scheldt vijf miljoen schuld FC Twente kwijt"
date: Tue, 09 Apr 2019 10:12:00 +0200
category: sport
externe_link: "https://www.telegraaf.nl/sport/3414589/gemeente-scheldt-vijf-miljoen-schuld-fc-twente-kwijt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/33ed3f88-5a9f-11e9-a141-0255c322e81b.jpg"
---

<p class="intro">De gemeenteraad van Enschede is akkoord gegaan met een steunplan voor FC Twente.</p> <p>Een deel van een gemeentelijke lening (vijf miljoen van een totaal van zeventien miljoen) is kwijtgescholden en een ander deel (negen miljoen) is omgezet naar een ’achtergestelde’ lening, waarover geen rente en aflossing hoeft te worden betaald.</p><p>Stemmen</p><p>De gemeenteraad, met 23 stemmen voor en 16 stemmen tegen, ging akkoord met het voorstel, waarmee in totaal een bedrag van 14 miljoen euro is gemoeid. Voorwaarde is wel dat de club op korte termijn het trainingscomplex in Hengelo verruilt voor een trainingslocatie in Enschede.</p><p>De koploper uit de Keuken Kampioen Divisie wil door de steun het herstructureringsplan uitvoeren. Het college van B en W had zich vorige maand al geschaard achter dat plan, dat ook voorziet in een flinke bijdrage van het Twentse bedrijfsleven.</p><p>Toekomst</p><p>Koen Groenewold, lid van de raad van commissarissen, reageerde verheugd op het bericht dat de gemeente Enschede akkoord is met het herstructureringsplan. „Het plan is er op gericht dat wij met de gemeente Enschede, de Noabers en Ambassadeurs, en de schuldeisers de club weer op het rechte pad krijgen. Dankzij deze steun is dat gelukt”, aldus Groenewold die met FC Twente weer naar de toekomst kan kijken.</p><p>„Er is nog veel werk te verrichten. We zijn er nog niet. De volgende stap is dat we, samen met de directie, voor continuïteit moeten zorgen”, gaat Groenewold verder.</p>
