---
layout: post
title: "Voormalig CIA-topman in Game of Thrones"
date: Mon, 22 Apr 2019 20:03:26 +0200
category: entertainment
externe_link: "https://www.telegraaf.nl/entertainment/3479744/voormalig-cia-topman-in-game-of-thrones"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1070381e-6529-11e9-bf44-02d2fb1aa1d7.jpg"
---

<p class="intro">Een opmerkelijk uitstapje voor David S. Cohen: de Amerikaan, onder president Obama nog onderdirecteur van inlichtingendienst CIA, had zondag een kleine rol in de laatste aflevering van Game of Thrones. Cohen ontving eten van het karakter Davos Seaworth, om zich vervolgens te melden in het leger.</p> <p>Dat Cohen zijn opwachting maakte, kwam niet als een verrassing. Zijn optreden was op Twitter al aangekondigd door de CIA. „Mooie manier om mijn dekmantel te verpesten”, reageerde Cohen op zijn beurt op de onthulling.</p><p>Het komt vaker voor dat bekende mensen hun opwachting maken in Game of Thrones. Onder meer Ed Sheeran, de IJslandse bands Sigur Rós en de drummer van Coldplay speelden een rolletje in de serie.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
