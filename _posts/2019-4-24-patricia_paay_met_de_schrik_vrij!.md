---
layout: post
title: "Patricia Paay met de schrik vrij!"
date: Wed, 24 Apr 2019 12:50:29 +0200
categories: 
- entertainment 
- gossip 
externe_link: "https://www.telegraaf.nl/entertainment/3488514/patricia-paay-met-de-schrik-vrij"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/57065afc-6681-11e9-af69-0255c322e81b.jpg"
---

<p class="intro">Patricia Paay kan weer opgelucht ademhalen: de rechtbank Zeeland-West-Brabant is er niet van overtuigd dat het geld dat zij ontving van Osuro Holding BV daadwerkelijk een lening was. Over een bedrag van tienduizend euro is nog twijfel.</p> <p>De tienduizend euro is een fractie van de 93.000 euro die Osuro Holding in eerste instantie eiste. Volgens Osuro waren er namelijk bedragen voorgeschoten waarmee Paay een auto kon kopen en waarmee rekeningen werden betaald. Eerder bleek dat dit zou gaan om juridische bijstand voor haar rechtszaak tegen GeenStijl, dat een berucht plasseksfilmpje publiceerde met haar in de hoofdrol. Bovendien stuurde Paay zelf facturen aan Osuro die zijn betaald. Eerder bleek dit te gaan om diensten waarbij Paay als BNâ€™er aan de zijde van haar vriend verscheen op glamourfeestjes. De rechtbank oordeelde hierover dat Osuro te weinig feiten op tafel heeft gelegd. Deze vorderingen zullen worden afgewezen en dat zal in het eindvonnis komen te staan.</p><p>Voor een specifiek bedrag van tienduizend euro geeft de rechter het bedrijf nog een tweede kans met een tussenvonnis. Dit betekent dat Osuro nog aan de slag moet om bewijs te verzamelen dat Paay dit bedrag in 2015 daadwerkelijk als geldlening heeft ontvangen. Zij claimen dat dit blijkt uit de betalingsomschrijving bij de overboeking. Uiterlijk 8 mei moet het bedrijf de rechtbank schriftelijk laten weten of zij dit bewijs kunnen leveren en hoe ze dat doen. Daarna bepaalt de rechtbank hoe de procedure wordt voortgezet.</p><p>Het bedrijf Osuro had intussen zelfs al beslag laten leggen op de woning van de zangeres, die te koop staat.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
