---
layout: post
title: "Alkmaar - Getuigen zware mishandeling Houttil gezocht"
date: Thu, 11 Apr 2019 06:58:00 GMT
categories: 
- noord-holland 
- alkmaar 
---

De politie zoekt getuigen van een zware mishandeling gepleegd op zaterdag 9 maart rond 03.45 uur op de Houttil. Een 21-jarige man uit Alkmaar liep hierdoor zwaar letsel op. 
Agenten hielden die nacht toezicht bij de horecagelegenheden toen zij werden aangesproken door een jongen. De jongen vertelde dat even verderop een man op de grond lag die in elkaar geslagen was. De politie trof het slachtoffer aan die wist te vertellen dat er een woordenwisseling was ontstaan met een voor hem onbekende man. Vrijwel vanuit het niets zou deze man de Alkmaarder een stomp in zijn gezicht hebben gegeven waardoor het slachtoffer viel en zijn bewustzijn even verloor.
