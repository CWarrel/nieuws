---
layout: post
title: "Vanaken voor tweede jaar op rij beste speler van België"
date: Mon, 06 May 2019 23:35:57 +0200
category: sport
externe_link: "https://www.telegraaf.nl/sport/3545299/vanaken-voor-tweede-jaar-op-rij-beste-speler-van-belgie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ef185f1a-7046-11e9-9489-02c309bc01c1.jpg"
---

<p class="intro">Hans Vanaken is opnieuw uitgeroepen tot de beste speler van België.</p> <p>De 26-jarige middenvelder van Club Brugge kreeg van zijn collega’s opnieuw de meeste punten. Vanaken bleef de Oekraïner Ruslan Malinovski (KRC Genk) en de Spanjaard Alejandro Pozuelo, die half maart Genk ruilde voor Toronto FC, in de uitverkiezing voor.</p><p>Derde individuele bekroning</p><p>Voor Vanaken is het de derde individuele bekroning in een jaar tijd. Begin januari kreeg hij ook al de Gouden Schoen 2018, voor de beste speler over het kalenderjaar. De spelmaker van Club Brugge is de eerste speler sinds Mbark Boussoufa (in 2009 en 2010 bij Anderlecht) die zichzelf opvolgt als de beste voetballer van de Belgische competitie.</p><p>Vanaken is ook dit seizoen bepalend voor Club Brugge. In 47 wedstrijden maakte hij zestien doelpunten en gaf hij achttien assists. Vanaken is inmiddels ook uitgegroeid tot een vaste waarde in de Belgische selectie, al kreeg hij van bondscoach Roberto Martinez pas twee keer speeltijd.</p>
