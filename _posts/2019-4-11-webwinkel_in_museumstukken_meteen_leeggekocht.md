---
layout: post
title: "Webwinkel in museumstukken meteen leeggekocht"
date: Thu, 11 Apr 2019 14:47:19 +0200
category: binnenland
externe_link: "https://www.telegraaf.nl/nieuws/3431106/webwinkel-in-museumstukken-meteen-leeggekocht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f2ed4a2c-5c57-11e9-8459-02d1dbdc35d1.jpg"
---

<p class="intro">De webwinkel in overtollige museumstukken die dinsdag opende, is nu al gesloten omdat de eerste voorraden inmiddels zijn uitverkocht. De winkel van de stichting MuseumDepotShop gaat vrijdag weer open met nieuwe waar, aldus een van de initiatiefnemers.</p> <p>De winkel biedt spullen aan van vooralsnog negen musea, voor een gemiddelde prijs van 100 euro. Het gaat om kunstwerken en stukken antiek die de musea niet in hun collectie vinden passen en daarom zijn geselecteerd voor ’ontzameling’.</p><p>De stichting achter de webwinkel werd opgericht door de organisatie Art &amp; facts, een dienstverlener op het gebied van collectiebeheer. De winkel begon met honderd stukken, waaronder stoelen uit het Fries Museum, posters van filmmuseum Eye en prenten uit Japanmuseum SieboldHuis. Het aanbod is deze week al een keer met honderd stukken aangevuld, maar donderdag moest de winkel sluiten om weer voldoende op de site ’in de etalage’ te kunnen zetten. Dat zullen waarschijnlijk zo’n tweehonderd objecten zijn.</p><p>Medeoprichter Arjen Pels Rijcken meldt dat de belangstelling meteen enorm was: „Op een gegeven moment hadden we twaalf aanmeldingen voor onze nieuwsbrief per seconde.¨ Hij gaat ervan uit in de nabije toekomst de spullen van dertig tot honderd musea in de webwinkel te kunnen zetten.</p>
