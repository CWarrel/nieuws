---
layout: post
title: "De Gendt bekroont solo met zege in Catalonië"
date: Mon, 25 Mar 2019 17:18:42 +0100
categories: 
- sport 
- wielrennen 
externe_link: "https://www.telegraaf.nl/sport/3346843/de-gendt-bekroont-solo-met-zege-in-catalonie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1e000b76-4f1c-11e9-b9b2-0217670beecd.jpg"
---

<p class="intro">Thomas De Gendt is de eerste leider in de Ronde van Catalonië. De Belgische wielrenner van Lotto Soudal soleerde maandag tijdens de openingsrit naar de zege.</p> <p>In de 164 kilometer lange etappe, met start en aankomst in Calella, bleef De Gendt het peloton 2 minuten en 42 seconden voor. Kort voor het peloton kwam de Duitser Maximilian Schachmann als tweede over de finish.</p><p>Voor De Gendt, die 60 kilometer voor de eindstreep zijn laatste medevluchter loste en daarna alleen door ging, is het zijn eerste zege dit seizoen. Wel won de 32-jarige renner het bergklassement in Parijs-Nice. De Gendt had wel vaker succes in de Ronde van Catalonië. Vorig jaar won hij er de derde etappe, in 2016 de vierde rit en in 2013 de zevende etappe.</p><p>Kruijswijk</p><p>Alle renners van Jumbo-Visma finishten in het peloton. Het Nederlandse team focust zich volledig op het algemeen klassement met Steven Kruijswijk, die in de Ronde van Andalusië al derde werd.</p><p>Vorig jaar ging de eindoverwinning in de Ronde van Catalonië, die duurt tot en met zondag, naar de Spanjaard Alejandro Valverde.</p><p>De tweede etappe is dinsdag 166,7 kilometer lang en gaat van Mataro naar Sant Feliu de Guixols.</p>
