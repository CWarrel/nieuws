---
layout: post
title: "Belegger wacht op kwartaalcijfers"
date: Tue, 16 Apr 2019 09:12:05 +0200
categories: 
- financieel 
- koersen 
externe_link: "https://www.telegraaf.nl/financieel/3450501/belegger-wacht-op-kwartaalcijfers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cd890366-6017-11e9-b689-0217670beecd.jpg"
---

<p class="intro">De AEX is vanochtend vrijwel onveranderd van start gegaan. Beleggers deden het rustig aan, met de kwartaalcijfers van de zwaargewichten ASML en Unilever in het verschiet.</p> <p>Na tien minuten handel stond de AEX fractioneel hoger op 562,7 punten. De AMX pakte er 0,1% bij op 816,1 punten.</p><p>Elders in Europa bleven de beursgraadmeters ook rond hun jaartoppen hangen. De Duitse DAX en de Britse FTSE 100 stegen 0,1%. De Franse CAC 40 stond onveranderd.</p><p>De indexfutures wezen op een licht hogere opening van de Amerikaanse beurzen, na de kleine verliezen op maandag.</p><p>In AziÃ« was het beeld vanochtend ook positief. De Japanse Nikkei-index sloot 0,2% hoger.</p><p>Beleggers maakten zich weinig zorgen over het wat moeizame begin van het nieuwe cijferseizoen. Vier grote Amerikaanse banken zijn met hun kwartaalresultaten naar buiten gekomen en vooral Goldman Sachs stelde teleur.</p><p>Bij de Nederlandse hoofdfondsen ging betalingsverwerker Adyen met een winst van 1,5% aan kop. Staalproducent ArcelorMittal klom 1%.</p><p>Shell stond met een min van 0,3% onderaan.</p><p>ASML verloor 0,2%. Woensdag komt de chipmachineproducent met kwartaalcijfers naar buiten.</p><p>Unilever schommelde rond het slot van maandag, in aanloop naar de publicatie van zijn kwartaalcijfers donderdag. Analisten denken dat het was- en levensmiddelenconcern zijn eigen doelstelling voor de autonome omzetgroei niet heeft gehaald.</p><p>Bij de middelgrote fondsen blonk Flow Traders met een plus van 3,4% uit, na de publicatie van meevallende kwartaalcijfers.</p><p>TomTom won 2,7%. Kepler Cheuvreux heeft het navigatiebedrijf op de kooplijst geplaatst, in aanloop naar de publicatie van de kwartaalcijfers woensdag.</p><p>Volg de beurs op de voet met de DFT Koersen-app. Download hier voor iPhone of voor Android</p>
