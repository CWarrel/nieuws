---
layout: post
title: "Wall Street poetst verliezen bijna weg"
date: Mon, 06 May 2019 22:13:17 +0200
categories: 
- financieel 
- koersen 
externe_link: "https://www.telegraaf.nl/financieel/3545119/wall-street-poetst-verliezen-bijna-weg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a7dbf84c-703b-11e9-98be-0217670beecd.jpg"
---

<p class="intro">De aandelenbeurzen in New York zijn maandag ondanks een flinke inhaalrace met verlies gesloten. Beleggers herpakten zich enigszins na een donkerrode opening na een reeks tweets van president Donald Trump die de handelsoorlog met China verder opstoken. Trump dreigde de importheffingen op Chinese goederen op te voeren tenzij de Chinezen in een versneld tempo gaan werken aan de handelsdeal.</p> <p>De Dow-Jonesindex eindigde 0,3 procent in de min op 26.438,48 punten. De brede S&amp;P 500 verloor 0,5 procent tot 2932,47 punten. Technologiegraadmeter Nasdaq daalde 0,5 procent naar 8123,29 punten.</p><p>Komende vrijdag verhogen de Verenigde Staten importtarieven op sommige producten uit China naar 25 procent. Ook wordt de lijst van producten die onder heffingen vallen uitgebreid. Trump wil hiermee de druk op China opvoeren. ,,Een handelsovereenkomst met China gaat er komen, maar het gaat te langzaam omdat ze willen blijven onderhandelen. Niet dus", twitterde hij.</p><p>Biedingsstrijd</p><p>Apple verloor niet alleen door de oplaaiende spanning in China. De Europese Commissie zou een formeel onderzoek beginnen naar de iPhone-maker. Apple verloor 1,5 procent. Kraft Heinz gaat zijn jaarrekeningen over 2016, 2017 en een deel van 2018 herzien wegens mogelijk intern gesjoemel, maar steeg 0,6 procent.</p><p>Olie- en gasconcern Occidental Petroleum scherpte zijn miljardenbod op Anadarko Petroleum (plus 3,8 procent) aan. Occidental (plus 1,4 procent) lijkt daarmee nu de overhand te hebben in de biedingsstrijd met concurrent Chevron (plus 1 procent).</p><p>Amerikaanse sportzender</p><p>Ook vliegtuigproducent Boeing stond weer onder druk. De onderneming gaf toe dat het al een jaar op de hoogte was van het softwareprobleem met het gewraakte toestel 737 MAX en zakte op die mededeling 1,3 procent op de beurs.</p><p>Walt Disney deed zijn belangen in 21 Amerikaanse regionale sportzenders van de hand. Met de deal is rond de 10 miljard dollar gemoeid. Het entertainmentconcern steeg 0,5 procent.</p><p>De euro was 1,1201 dollar waard tegenover 1,1196 dollar eerder op de dag bij het sluiten van de Europese beurzen. Een vat Amerikaanse olie kostte 1,4 procent meer op 62,78 dollar. Brentolie steeg 1,1 procent in prijs tot 71,62 dollar per vat.</p>
