---
layout: post
title: "Feestelijke Koningsnacht, eerste vrijmarkten begonnen"
date: Sat, 27 Apr 2019 06:44:32 +0200
categories: 
- entertainment 
- royalty 
externe_link: "http://feeds.nos.nl/~r/nosnieuwskoningshuis/~3/s8IWv8Dysiw/2282247"
feature_image: "https://nos.nl/data/image/2019/04/27/546280/1008x567.jpg"
---

<p>Koningsnacht is voor zover bekend zonder grote incidenten verlopen. In onder meer Utrecht en Den Haag was het druk en werd feestvierders gevraagd om enkele plekken te mijden. Alleen al in Den Haag waren er volgens Omroep West zo'n 200.000 mensen op de been.</p>
<p>Ook in steden als Groningen, Arnhem en Tilburg waren duizenden mensen afgekomen op festiviteiten in de binnenstad. Aan het begin van de nacht waren de meeste officiÃ«le festiviteiten afgelopen.</p>
<p>De sfeer zat er overal goed in:</p>
<p>In Almere was het gisteravond wel even onrustig. De politie greep daar in toen jongeren dreigden massaal met elkaar op de vuist te gaan. Na preventief fouilleren werden elf personen opgepakt, onder meer voor wapenbezit.</p>
<h2>Amersfoort</h2>
<p>In afwachting van de koning vandaag kleurde de Lange Jan van Amersfoort gisteravond en vannacht alvast oranje. Later verscheen de toren van de Onze Lieve Vrouwetoren in rood-wit-blauw.</p>
<p>Vanochtend staan in veel Nederlandse steden vrijmarkten op het programma. In onder meer Utrecht en Lelystad wordt sinds gisteravond al druk gehandeld. De meeste vrijmarkten duren tot het einde van de middag.</p><img src="http://feeds.feedburner.com/~r/nosnieuwskoningshuis/~4/s8IWv8Dysiw" height="1" width="1" alt=""/>
