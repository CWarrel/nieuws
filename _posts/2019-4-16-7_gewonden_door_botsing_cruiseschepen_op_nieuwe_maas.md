---
layout: post
title: "7 gewonden door botsing cruiseschepen op Nieuwe Maas"
date: Tue, 16 Apr 2019 14:41:00 +0200
category: binnenland
externe_link: "https://www.telegraaf.nl/nieuws/3452106/7-gewonden-door-botsing-cruiseschepen-op-nieuwe-maas"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/099eb7a6-6045-11e9-8854-0217670beecd.jpg"
---

<p class="intro">Op de Nieuwe Maas ter hoogte van de Oosterkade in Rotterdam zijn twee schepen op elkaar gebotst. De veiligheidsregio spreekt van zeven opvarenden die bij het ongeluk gewond zijn geraakt. Zij zijn door de brandweer van het schip gehaald.</p> <p>De slachtoffers moesten naar het ziekenhuis met botbreuken en rugklachten. Elf andere passagiers zijn nagekeken maar hoefden niet naar het ziekenhuis.</p><p>„Er zijn geen mensen te water geraakt”, zegt een woordvoerder van de Veiligheidsregio Rotterdam Rijnmond. „Hoe de gewonde opvarenden eraan toe zijn is op dit moment onduidelijk.” Eén van de schepen is een klein binnenvaartcruiseschip. Op dit schip bevonden zich ook de gewonden. Zij zijn behandeld door ambulancepersoneel.</p><p>Het schip zou tegen een aangemeerd schip zijn aangevaren. Aan boord van dat andere schip was niemand.</p><p>Rond kwart voor twaalf kreeg de Veiligheidsregio Rotterdam Rijnmond een melding van de aanvaring. „De brandweer moest later met spoed opgeroepen worden om te helpen bij het van boord halen van de gewonde opvarenden.”</p><p>Onbekend is hoe groot de schade aan beide schepen is.</p>
