---
layout: post
title: "Boskalis-schip gekaapt voor Afrikaanse kust"
date: Tue, 07 May 2019 12:11:46 +0200
categories: 
- entertainment 
- opinie 
externe_link: "https://www.telegraaf.nl/nieuws/3547207/boskalis-schip-gekaapt-voor-afrikaanse-kust"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a4e2ef04-70b0-11e9-a2b8-02c309bc01c1.jpg"
---

<p class="intro">Een schip van baggeraar en maritiem dienstverlener Boskalis is afgelopen zondag gekaapt in West-Afrikaanse wateren. Dat meldt het bedrijf dinsdag in een verklaring. De kaping was van korte duur. De twintigkoppige bemanning is, mede door de inzet van de marine van zowel Equatoriaal Guinee als Spanje, inmiddels in goede gezondheid weer vrij.</p> <p>De Blue Marlin was na het lossen van een lading in de wateren van Equatoriaal Guinee volgens planning op weg naar Malta. Het schip werd zondagmiddag geÃ«nterd door meerdere gewapende piraten.</p><p>De bemanningsleden wisten zich veilig te stellen in de citadel, een zwaar beveiligde ruimte in het schip die is uitgerust met diverse communicatiemiddelen en met noodrantsoen. Ze waarschuwden lokale autoriteiten.</p><p>Op maandagochtend is de Blue Marlin door de marine van Equatoriaal Guinee en Spanje volledig doorzocht. Er werden geen piraten aangetroffen en de bemanning is bevrijd uit de citadel. De kapers hebben wel veel schade aangericht op het schip, waardoor dat onbestuurbaar is geworden.</p><p>Boskalis heeft een zeesleepboot gemobiliseerd om de Blue Marlin naar een veilige locatie te brengen. De marine van Equatoriaal Guinee heeft een aantal beveiligers aan boord achtergelaten.</p>
