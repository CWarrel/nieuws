---
layout: post
title: "Winstgevendheid Goldman Sachs valt terug"
date: Mon, 15 Apr 2019 13:32:44 +0200
categories: 
- financieel 
- koersen 
externe_link: "https://www.telegraaf.nl/financieel/3446542/winstgevendheid-goldman-sachs-valt-terug"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3e91939e-5f77-11e9-8d0e-02d1dbdc35d1.jpg"
---

<p class="intro">De Amerikaanse bank Goldman Sachs heeft in het afgelopen kwartaal meer winst geboekt dan vooraf werd verwacht. In vergelijking met een jaar eerder viel de winstgevendheid echter flink terug.</p> <p>De winst per aandeel bij Goldman Sachs kwam uit op $5,71 Analisten hadden een consensus staan van een winst per aandeel van $4,89. Vorig jaar werd nog een winst per aandeel neergezet van $6,95.</p><p>Goldman Sachs behaalde over het eerste kwartaal van 2019 een omzet van $8,81 miljard. In doorsnee werd door analisten op bijna $9 miljard gerekend.</p><p>Naast schuldpapier en aandelen gingen ook de inkomsten uit kredietverstrekking, investeringen en vermogensbeheer omlaag, net als bij het begeleiden van beursgangen. Wel kwam meer geld in het laatje bij het adviseren rond fusies en overnames.</p><p>Ondanks de gedaalde resultaten verklaarde topman David Solomon van Goldman Sachs tevreden te zijn met de prestaties, zeker gezien de trage start van het jaar.</p><p>In de voorbeurshandel steeg het aandeel Goldman Sachs licht in reactie op de kwartaalcijfers. Sinds de start van het nieuwe jaar is de koers al bijna 25% in waarde opgelopen.</p>
