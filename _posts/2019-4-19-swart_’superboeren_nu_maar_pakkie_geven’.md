---
layout: post
title: "Swart: ’Superboeren nu maar pakkie geven’"
date: Fri, 19 Apr 2019 06:10:00 +0200
category: sport
externe_link: "https://www.telegraaf.nl/sport/3468828/swart-superboeren-nu-maar-pakkie-geven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a0b4d26e-6221-11e9-b689-0217670beecd.jpg"
---

<p class="intro">Sjaak Swart heeft op de voor hem karakteristieke wijze gereageerd op de verplaatsing van speelronde 33 van de Eredivisie naar 15 mei, waardoor De Graafschap-Ajax voor de Amsterdammers de laatste wedstrijd van het seizoen wordt. „We moeten die Superboeren nu maar een pakkie geven”, doelde hij op de verprutste kampioenswedstrijd in 2016 (1-1).</p> <p>Destijds zei Mister Ajax te hopen dat De Graafschap degradeerde. „Je kent me, hè? Soms ben ik een beetje emotioneel, want ik vind De Graafschap echt een leuke club. Ik kwam daar altijd graag om naar Olaf Lindenbergh en Dennis Gerritsen te kijken, die we toen begeleidden.”</p><p>En wat bijna niemand weet: bij De Vijverberg woonde een heel lieve dame. Het is bij De Graafschap vaak lastig parkeren, maar ik mocht mijn auto altijd bij haar op de oprit zetten.”</p><p>Na het veelbesproken duel onder Frank de Boer kwam Swart alweer in Doetinchem. „Ik heb er op uitnodiging een lezing gegeven en een geweldige avond gehad. En als ik 15 mei kan gá ik ook.” Maar voorlopig is er één probleem. „Samen met Dick Schoenaker, Theo van Duivenbode, Simon Tahamata en Edo Ophof organiseer ik de Golfdag van Lucky Ajax. Wat denk je? Verplaatst naar 15 mei…”</p><p>Swart is vol vertrouwen dat zijn club de titel pakt. „Als Ajax morgen in Groningen wint, zetten we een grote stap.”</p>
