---
layout: post
title: "Vuurpijlen bij hotel: schoonheidsslaapje Oude Dame verknald?"
date: Wed, 10 Apr 2019 07:59:48 +0200
categories: 
- sport 
- voetbal 
feature_image: "https://nos.nl/data/image/2019/04/10/542651/1008x567.jpg"
---

<p>Opnieuw hebben supporters van Ajax vuurwerk afgestoken bij het hotel in Amsterdam waar Juventus, de tegenstander in de kwartfinale van de Champions League, logeert.</p>
<p>In februari staken leden van de fanatieke F-Side vuurwerk de lucht in bij het Okura Hotel waar Real Madrid verbleef, vannacht richtten de supporters hun pijlen op de spelers van Juventus (de 'Oude Dame') in het nieuwe Van der Valk Hotel-Amstel.</p>
<p>De fans staken vannacht vuurwerk af bij het hotel waar Juventus verblijft: </p>
<p>"Welcome to Amsterdam", schreef de harde kern over hun actie op Twitter.</p>
<p>Veel mensen hadden al verwacht dat de supporters zouden proberen om hun tegenstander wakker te houden.</p>
<p>De vorige keer leidde de vuurwerkactie niet tot een Amsterdamse overwinning. Hoewel Ajax over twee duels sterker was, werd er thuis met 1-2 verloren.</p>
<p>Ajax-supporters roepen op sociale media op om ook vanavond bij de Arena vuurwerk af te steken. De politie heeft de aanhang gewaarschuwd om dat niet te doen. "Als je bij het stadion met vuurwerk wordt opgepakt, zie je de wedstrijd niet, krijg je een boete en je kunt een langdurig stadionverbod krijgen", zegt een woordvoerder.</p>
<p>De kwartfinale van de Champions League begint vanavond om 21.00 uur in de Johan Cruijff Arena.</p>
