---
layout: post
title: "Oprah Winfrey vindt eigen zender te klein voor prins Harry"
date: Thu, 11 Apr 2019 21:45:58 +0200
categories: 
- entertainment 
- sterren 
externe_link: "https://www.telegraaf.nl/entertainment/3433677/oprah-winfrey-vindt-eigen-zender-te-klein-voor-prins-harry"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7a5d6232-5c92-11e9-b689-0217670beecd.jpg"
---

<p class="intro">Oprah Winfrey hoefde niet lang na te denken over waar haar documentaireserie met prins Harry over onderwerpen als geestelijke gezondheid uitgezonden zou moeten worden. Volgens TMZ heeft de koningin van de Amerikaanse televisietalkshow voor Apple TV gekozen om een megapubliek te bereiken.</p> <p>Met haar eigen kanaal OWN boeit Oprah op zich miljoenen mensen, maar dat zijn er nog altijd een stuk minder dan de abonnees van Apple. Dat is de reden waarom de presentatrice de relatief jonge streamingservice verkoos boven het reeds gevestigde tv-netwerk, waaraan ze haar naam heeft verbonden, zei ze tegen TMZ.</p><p>De release van de documentaireserie staat gepland voor volgend jaar. Volgens Winfrey worden er onderwerpen besproken die veel mensen zullen herkennen. Ze wil kijkers inspireren „een eerlijk gesprek te voeren over de uitdagingen waar mensen mee te maken krijgen.”</p>
