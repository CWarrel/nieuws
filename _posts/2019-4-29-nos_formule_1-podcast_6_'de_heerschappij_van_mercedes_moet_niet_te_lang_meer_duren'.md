---
layout: post
title: "NOS Formule 1-podcast #6: 'De heerschappij van Mercedes moet niet te lang meer duren'"
date: Mon, 29 Apr 2019 14:58:49 +0200
categories: 
- sport 
- autosport 
externe_link: "https://nos.nl/l/2282563"
feature_image: "https://nos.nl/data/image/2019/04/29/546811/1008x567.jpg"
---

<p>Ook in de vierde Grand Prix van het seizoen eindigde Mercedes op plaats één en twee. Valtteri Bottas won in Bakoe voor Lewis Hamilton en nam ook de leiding in de WK-stand over van zijn teamgenoot. Gaan we een agressieve strijd zien tussen beide kemphanen de komende weken? En wat voor gevoel heeft Max Verstappen overgehouden aan zijn vierde plaats?</p>
<p>In de zesde aflevering van de NOS Formule 1-podcast blikken Louis Dekker (NOS-verslaggever) en Jan Lammers (oud-Formule 1-coureur en analist) met presentator Amber Brantsen terug op de Grand Prix van Azerbeidzjan.</p>
<p>Dekker verwacht niet dat er nu een fel gevecht tussen Bottas en Hamilton gaat ontstaan. "Ik vind Bottas niet de coureur om nu te gaan vechten en Hamilton min of meer expres van de baan te gaan tikken. Ik heb ook het gevoel dat als Hamilton nog even een tandje bij schakelt, hij Bottas de baas is."</p>
