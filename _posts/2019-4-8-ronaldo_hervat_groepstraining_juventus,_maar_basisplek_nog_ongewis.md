---
layout: post
title: "Ronaldo hervat groepstraining Juventus, maar basisplek nog ongewis"
date: Mon, 08 Apr 2019 15:37:28 +0200
categories: 
- sport 
- voetbal 
externe_link: "https://nos.nl/l/2279566"
feature_image: "https://nos.nl/data/image/2019/04/05/541666/1008x567.jpg"
---

<p>Juventus-aanvaller Cristiano Ronaldo heeft maandagochtend voor het eerst van begin tot eind met de groep meegetraind. De Portugees is in principe fit voor het Champions League-duel met Ajax, maar trainer Massimiliano Allegri wil nog niet zeggen of Ronaldo woensdag ook in de basis staat.</p>
<p>Ronaldo sloot zondag ook al even aan bij de groepstraining, maar was voornamelijk nog met individuele oefeningen bezig. Dinsdagochtend traint Juventus voor het laatst in de aanloop naar de ontmoeting met Ajax. Na de training reist de ploeg af naar Amsterdam, waar om 18.40 uur een persconferentie gepland staat. Mogelijk zal Allegri dan prijsgeven of Ronaldo vanaf het begin gaat spelen of op de bank begint.</p>
<h2>Geen risico</h2>
<p>Eerder maakte Allegri bekend geen enkel risico te willen nemen, uit angst dat Ronaldo opnieuw geblesseerd raakt en de rest van het seizoen is uitgeschakeld. Ronaldo zelf denkt daar echter anders over. De Italiaanse krant Gazzetta dello Sport meldt dat directeur Pavel Nedved de sterspeler heeft moeten afremmen in zijn enthousiasme omdat hij afgelopen weekend tegen AC Milan (2-1 zege) al had willen spelen.</p>
<p>Ronaldo raakte op maandag 25 maart geblesseerd aan de hamstring in zijn rechterbeen in de EK-kwalificatiewedstrijd Portugal-ServiÃ«.</p>
<h2>Costa lijkt fit, Can niet</h2>
<p>Douglas Costa lijkt ook op tijd fit voor het eerste duel met Ajax. Hij stond lange tijd aan de kant met een hamstringblessure.</p>
<p>Voor Emre Can komt de wedstrijd zeer waarschijnlijk te vroeg. De middenvelder liep zaterdag in het duel met AC Milan een blessure op aan zijn enkel.</p>
