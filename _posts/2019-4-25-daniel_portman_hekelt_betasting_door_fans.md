---
layout: post
title: "Daniel Portman hekelt betasting door fans"
date: Thu, 25 Apr 2019 19:36:22 +0200
categories: 
- entertainment 
- gossip 
externe_link: "https://www.telegraaf.nl/entertainment/3497256/daniel-portman-hekelt-betasting-door-fans"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c05891f0-6780-11e9-8459-02d1dbdc35d1.jpg"
---

<p class="intro">Game of Thrones-acteur Daniel Portman onthult in een interview met Esquire dat hij soms last heeft van fans die hem betasten. In de HBO-serie speelt Portman de schildknaap Podrick Payne, die bekendstaat om zijn vaardigheid tussen de lakens. Sommige fans kunnen echter de realiteit en fictie niet van elkaar onderscheiden.</p> <p>„Ik ben betast door zo veel fans...”, zegt de acteur. „Je denkt dat mensen tegenwoordig wel realiteit van fictie kunnen onderscheiden. Ik wil niet zeggen dat dit hoort bij het werk wat ik heb gekozen, maar mensen worden er gek van. Het is zeker niet cool.”</p><p>In een aflevering in seizoen 3 krijgt het personage van Portman de mogelijkheid om de nacht door te brengen met drie prostituees, maar later weigeren zij te worden betaald omdat ze zo hebben genoten van de ervaring. Fans willen daarom ontdekken of Portman net zo gezegend is als Podrick. „Het is zeker geen slecht ding, om een personage te spelen met zo’n reputatie”, concludeert de acteur.</p>
