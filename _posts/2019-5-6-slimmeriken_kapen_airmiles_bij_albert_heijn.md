---
layout: post
title: "Slimmeriken kapen Airmiles bij Albert Heijn"
date: Mon, 06 May 2019 15:55:51 +0200
categories: 
- financieel 
- geld 
externe_link: "https://www.telegraaf.nl/financieel/3543372/slimmeriken-kapen-airmiles-bij-albert-heijn"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/209f4d6e-701a-11e9-bf6e-02d1dbdc35d1.jpg"
---

<p class="intro">Is het pure fraude of een handige truc? Slimmeriken hebben een manier verzonnen om bij Albert Heijn in razend tempo Airmiles bij elkaar te sparen met een bonuskaart.</p> <p>Bij de truc wordt gebruik gemaakt van de bonuskaarten die in veel Albert Heijn-supermarkten bij zelfscankassa’s hangen. De kaarten hangen daar voor het gemak van toeristen of mensen die hun eigen spaarkaart zijn vergeten, maar zo toch van de bonuskortingen kunnen profiteren.</p><p>Handige klanten koppelden zo’n algemene bonuskaart aan hun Airmiles-account met als resultaat dat de Airmiles in hoog tempo binnenstroomden, dankzij de aankopen van anderen.</p><p>’Incidenten’</p><p>Albert Heijn erkent dat er „incidenten” zijn geweest waarbij de bonuskaarten werden gekoppeld aan Airmiles-accounts van derden. „Daarom adviseren wij winkels om geen algemene kaarten meer op te hangen, maar om nieuwe bonuskaarten klaar te leggen voor klanten die hun kaart verloren of vergeten zijn”, laat een woordvoerder weten aan De Telegraaf.</p><p>Hij wijst erop dat klanten in plaats van een normale bonuskaart ook de Albert Heijn-app of een digitale wallet kunnen gebruiken.</p><p>Vakblad Distrifood kwam het misbruik van de bonuskaarten op het spoor.</p><p>Wil je weten wat je als beleggers bij de huidige hectiek moet doen? Meld je dan aan voor het online seminar donderdagavond.</p>
