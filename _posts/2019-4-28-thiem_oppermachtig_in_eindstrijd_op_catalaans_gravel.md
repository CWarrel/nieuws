---
layout: post
title: "Thiem oppermachtig in eindstrijd op Catalaans gravel"
date: Sun, 28 Apr 2019 18:15:13 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/4HFBhjqeD7I/2282462"
feature_image: "https://nos.nl/data/image/2019/04/28/546648/1008x567.jpg"
---

<p>Dominic Thiem heeft voor het eerst het tennistoernooi van Barcelona op zijn naam gebracht. De Oostenrijker veroverde zijn dertiende ATP-titel - en zijn negende op gravel - door Daniil Medvedev met 6-4, 6-0 aan de kant te zetten.</p>
<p>Thiem had zaterdag met fantastisch spel elfvoudig toernooiwinnaar Rafael Nadal verslagen, maar tegen de Rus kende hij een stroeve start. Medvedev liep in zijn eerste gravelfinale rap uit naar 3-0.</p>
<p>Zijn opponent slaagde er echter in een tandje bij te schakelen. Medvedev, die gehinderd werd door een schouderblessure, had geen antwoord op het uitstekende graveltennis van de Oostenrijker en won nog slechts één game.</p>
<h2>Tweede van het seizoen</h2>
<p>Voor de 25-jarige Thiem, de nummer vijf van de wereld, is het zijn tweede toernooizege van het seizoen. Vorige maand beleefde hij het voorlopige hoogtepunt van zijn carrière door Indian Wells op zijn naam te schrijven.</p>
<p>Na afloop vierde Thiem zijn overwinning door samen met de ballenjongens en -meisjes in het naburige zwembad te springen.</p><img src="http://feeds.feedburner.com/~r/nossporttennis/~4/4HFBhjqeD7I" height="1" width="1" alt=""/>
