---
layout: post
title: "Luxemburgers kunnen week lang afscheid nemen"
date: Thu, 25 Apr 2019 23:12:23 +0200
categories: 
- entertainment 
- royalty 
externe_link: "https://www.telegraaf.nl/entertainment/3498073/luxemburgers-kunnen-week-lang-afscheid-nemen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dd759f9e-679e-11e9-8854-0217670beecd.jpg"
---

<p class="intro">De bevolking van Luxemburg krijgt volgende week de mogelijkheid om afscheid te nemen van de dinsdag overleden groothertog Jean. Van maandag tot vrijdag kan het publiek een laatste eerbetoon brengen aan het voormalige staatshoofd van Luxemburg, zo meldt het hof.</p> <p>Het stoffelijk overschot van Jean wordt zondag naar het Groothertogelijk Paleis in Luxemburg-stad overgebracht. Maandag gaan om 14.00 uur de deuren open voor het publiek, op de dagen daarna al om 10.00 uur. Op het paleis en bij de andere residenties van de familie kan er een condoleanceregister worden getekend.</p><p>Groothertog Henri en zijn vrouw groothertogin Maria Teresa hebben ook de wens uitgesproken dat het publiek bij de begrafenis aanwezig kan zijn. Mensen kunnen zich daarvoor vanaf maandagochtend inschrijven via de website van het groothertogdom. Het aantal beschikbare plaatsen is beperkt, waarschuwt het hof. Deze worden toegewezen op volgorde van registratie.</p><p>De staatsbegrafenis vindt plaats op 4 mei in de Onze Lieve Vrouwe-kathedraal van Luxemburg-stad. Tot die tijd vindt een periode van nationale rouw plaats.</p><p>Groothertog Jean was 98 jaar. Hij regeerde van 1964 tot 2000 en droeg toen de troon over aan zijn zoon Henri.</p>
