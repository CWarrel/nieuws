---
layout: post
title: "Eerst een knuffel van Máxima en nu taart van Anna voor huilende Sarah (9)"
date: Thu, 02 May 2019 20:54:32 +0200
category: cultuur
externe_link: "https://nos.nl/l/2283005"
feature_image: "https://nos.nl/data/image/2019/05/02/547488/1008x567.jpg"
---

<p>Een huilende Sarah werd op Koningsdag getroost en geknuffeld door koningin Máxima. De foto die haar moeder daarvan maakte won de NOS-fotowedstrijd en ging viral. Vandaag kreeg Sarah van 9 als beloning daarvoor een taart van jurylid en Heel Holland Bakt-winnares Anna Yilmaz.</p>
<p>Hoe dit ging, zie je in deze video:</p>
<p>Sarah zat de afgelopen dagen al in meerdere televisieprogramma's om te vertellen over haar 'koninklijke ervaring'. Tegen Anna zei ze dat het haar grootste droom was om koningin Máxima te ontmoeten. Toen het zo ver was, barstte ze van de zenuwen in tranen uit.</p>
<p>De koningin ontfermde zich over het meisje door haar een knuffel en een kus te geven. De moeder van Sarah kon precies op dat moment de winnende foto schieten.</p>
<p>Samen met Anna snijdt Sarah de taart aan. Al bij de eerste hap wordt er enthousiast gereageerd. "Echt super lekker!", roept Sarah uit.</p>
<p>Om de dag af te sluiten kon een selfie van Anna en Sarah niet ontbreken. Sarah was overigens niet de enige die de kans kreeg om met de Heel Holland Bakt-winnares op de foto te gaan. Haar ouders, twee zussen en broer waren ook van de partij.</p>
