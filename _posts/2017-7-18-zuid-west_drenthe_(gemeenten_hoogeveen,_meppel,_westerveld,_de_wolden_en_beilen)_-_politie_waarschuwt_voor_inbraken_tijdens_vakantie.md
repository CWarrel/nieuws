---
layout: post
title: "Zuid-West Drenthe (gemeenten Hoogeveen, Meppel, Westerveld, De Wolden en Beilen) - Politie waarschuwt voor inbraken tijdens vakantie"
date: Tue, 18 Jul 2017 09:47:00 GMT
categories: 
- drenthe 
- meppel 
feature_image: "https://www.politie.nl/binaries/w400h225/content/gallery/politie/stockfotos/algemeen/controle-woninginbraak.jpg"
---

De vakantieperiode staat weer voor de deur en ervaring leert dat we dan extra alert moeten zijn op inbrekers. Vooral bij woningen waar recent een caravan op de oprit heeft gestaan of waarvan de bewoners zichtbaar op vakantie zijn. Het valt ook op dat woningen in de buurt van snelwegen in trek zijn bij inbrekers. Reden voor de politie in Zuid-West Drenthe om extra te surveilleren en te controleren, daarnaast kunt u zelf ook veel doen om de kans op inbraak in uw woning te verkleinen.
