---
layout: post
title: "Ook Zweden op staatsbezoek naar Ierland"
date: Tue, 09 Apr 2019 22:29:50 +0200
categories: 
- entertainment 
- royalty 
externe_link: "https://www.telegraaf.nl/entertainment/3420919/ook-zweden-op-staatsbezoek-naar-ierland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/45ae8db8-5b07-11e9-847b-0218eaf05005.jpg"
---

<p class="intro">De Ierse president Michael D. Higgins krijgt niet alleen koning Willem-Alexander en koningin Máxima op bezoek. Ook het Zweedse koningspaar vliegt over een paar weken naar Ierland, maakte het hof dinsdag bekend.</p> <p>Koning Carl Gustaf en koningin Silvia zijn van 22 tot 24 mei in Ierland, drie weken voordat Willem-Alexander en Máxima voet op Ierse bodem zetten. Ons koningspaar is van 12 tot 14 juni op bezoek bij Higgins.</p><p>Met Carl Gustaf en Silvia reizen niet alleen ministers mee, maar ook een zakendelegatie. Voor de Zweden is het staatsbezoek „een goede kans om de al sterke politieke, economische en culturele banden tussen Zweden en Ierland aan te halen.” Ook wil het land solidariteit tonen met Ierland, waar veel gaat veranderen na de brexit. „In tijden van onzekerheid en wereldwijde veranderingen is het belangrijk om nauwer samen te werken en de handel tussen onze landen te verhogen”, aldus het Zweedse hof.</p><p>Ook Willem-Alexander en Máxima worden vergezeld tijdens hun reis naar Ierland. Minister Blok van Buitenlandse Zaken en minister Kaag voor Buitenlandse Handel en Ontwikkelingssamenwerking gaan mee. Kaag leidt gelijktijdig met het staatsbezoek een economische missie.</p>
