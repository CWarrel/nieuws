---
layout: post
title: "1600 hotelgasten in geniep gefilmd"
date: Wed, 20 Mar 2019 19:58:12 +0100
category: opmerkelijk
externe_link: "https://www.telegraaf.nl/nieuws/3324746/1600-hotelgasten-in-geniep-gefilmd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8a5dc35e-4b42-11e9-b150-0218eaf05005.jpg"
---

<p class="intro">Het is de nachtmerrie van iedereen in een hotel. Ruim 1600 gasten blijken in het diepste geheim live te zijn gefilmd op hun kamer.</p> <p>De beelden uit Zuid-Korea werden verkocht aan mensen die 45 dollar per maand betaalden om realtime mee te gluren op de kamers waar argelozen toeristen verbleven.</p><p>Föhns</p><p>De camera’s zaten verborgen in stekkers in de muur en in ophangbeugels van de föhns. Veelal werd er live gestreamd vanuit dertig hotels in tien steden in het land.</p><p>De politie heeft twee mannen gearresteerd. De site die de beelden verspreidde, had duizenden betalende abonnees, zo meldt CNN.</p><p>In het verleden zijn wel vaker criminelen gepakt die camera’s hadden geïnstalleerd. Maar live streamen is iets geheel nieuws, aldus de politie.</p><p>Zuid-Korea heeft de laatste paar jaar regelmatig schandalen rond mannen die vrouwen met spycams filmen in wc’s, badkamers en kleedkamers.</p><p>Ook wraak-porno, waarbij beelden na een relatie worden verspreid, is een veel voorkomend probleem.</p><p>Het laatste schandaal was rond K-pop zanger Jung-Joon-young die zijn avontuurtjes met minstens tien vrouwen in het geheim filmde en de beelden later verspreidde.</p>
