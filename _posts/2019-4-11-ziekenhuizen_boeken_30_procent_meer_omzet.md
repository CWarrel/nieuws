---
layout: post
title: "Ziekenhuizen boeken 30 procent meer omzet"
date: Thu, 11 Apr 2019 08:41:29 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d88b364a-5c24-11e9-ac91-02d2fb1aa1d7.jpg"
---

<p class="intro">De omzet van de Nederlandse ziekenhuizen is in zes jaar met bijna 30 procent gegroeid, van 21,3 naar 27,5 miljard euro per jaar.</p> <p>Daarmee is de ziekenhuissector de grootste groeier in de zorg, stelt inkoopcoöperatie Intrakoop. Die conclusie wordt getrokken na een analyse van bijna 1200 jaarverslagen van zorgorganisaties in de jaren tussen 2011 en 2017.</p><p>De omzet van alle deelsectoren (ziekenhuizen, gehandicaptenzorg, geestelijke gezondheidszorg en verpleeg- en thuiszorg) steeg in dat tijdsbestek van 53,5 miljard euro naar 61 miljard euro. Op de geestelijke gezondheidszorg na laten alle deelsectoren omzetgroei zien.</p><p>Bestuurder Frank Kaptein van Intrakoop vindt dat de analyse aantoont dat ondanks bezuinigingen en andere maatregelen de zorgkosten blijven toenemen. ,,Dit onderschrijft nog eens het belang van meer samenwerking, ook buiten de grenzen van de eigen zorgorganisatie, en op meer terreinen dan inkoop. Zodat we samen de zorg betaalbaar houden.”</p>
