---
layout: post
title: "Thaise koning aan vooravond kroning getrouwd met voormalig stewardess"
date: Wed, 01 May 2019 16:32:20 +0200
categories: 
- entertainment 
- royalty 
externe_link: "http://feeds.nos.nl/~r/nosnieuwskoningshuis/~3/OmgPDZEER7w/2282852"
feature_image: "https://nos.nl/data/image/2019/05/01/547245/1008x567.jpg"
---

<p>De Thaise koning Vajiralongkorn heeft bekendgemaakt dat hij in besloten kring is getrouwd en dat het land nu een koningin heeft. Het gaat om de 40-jarige Suthida Tidjai, nu koningin Suthida.</p>
<p>Het huwelijk vond plaats vlak voor de officiÃ«le kroning van Vajiralongkorn. Die is komend weekend.</p>
<p>Het was jarenlang een publiek geheim dat Vajiralongkorn een relatie had met Suthida Tidjai, een oud-stewardess van Thai Airways. Hij bedeelde haar allerlei hoge posten toe: eerst werd ze plaatsvervangend leidinggevende van zijn beveiligers, later generaal en assistent-hoofd van zijn persoonlijke garde.</p>
<p>Ook kreeg ze de koninklijke titel Thanpuying, wat zoveel betekent als 'dame'. Verder verscheen ze bij verschillende plechtigheden aan de arm van Vajiralongkorn, maar de relatie werd niet officieel bekendgemaakt.</p>
<h2>Eerder getrouwd</h2>
<p>Vajiralongkorn kwam aan de macht toen zijn vader, de immens populaire Bhumibol, in 2016 overleed. Er volgde een lange periode van nationale rouw; de koninklijke uitvaart was een jaar later en de formele kroning van Vajiralongkorn, die ook Rama X gaat heten, is dus pas dit weekend.</p>
<p>De koning is drie keer eerder getrouwd en heeft zeven kinderen.</p><img src="http://feeds.feedburner.com/~r/nosnieuwskoningshuis/~4/OmgPDZEER7w" height="1" width="1" alt=""/>
