---
layout: post
title: "Sport Kort: Ook Van Rijsselberghe op medaillekoers - Handballers onderuit"
date: Thu, 11 Apr 2019 21:25:00 +0200
category: sport
externe_link: "https://www.telegraaf.nl/sport/3428840/sport-kort-ook-van-rijsselberghe-op-medaillekoers-handballers-onderuit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d6ab06e6-5c8f-11e9-b343-02c309bc01c1.JPG"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>Worstelaarster Blaszka vecht om EK-brons</p><p>21;24 uur De Nederlandse handballers hebben in de strijd om kwalificatie voor het EK nipt verloren van Slovenië. De bezoekers wonnen in het Topsportcentrum van Almere het eerste van twee onderlinge duels met 27-26.</p><p>20:57 uur Tweevoudig olympisch kampioen Dorian van Rijsselberghe ligt bij de EK in Palma de Mallorca in navolging van Kiran Badloe op medaillekoers. De markante windsurfer van Texel kwam op de derde wedstrijddag als tweede en vijfde binnen. Daarmee klom de regerend wereldkampioen naar de derde plaats.</p><p>20:33 uur De Nederlandse worstelaarster Jessica Blaszka strijdt vrijdag bij de EK in Boekarest om het brons in de klasse tot 53 kilogram. De 26-jarige Limburgse, die deelnam aan de Zomerspelen van Rio 2016, moest zich in de halve finales gewonnen geven tegen de Oekraïense Lilia Horisjna.</p><p>18.38 uur: Maximilian Schachmann heeft ook de vierde etappe in de Ronde van het Baskenland gewonnen. De Duitser van Bora-hansgrohe bleef in de sprint in Arrigorriaga van een viertal de Sloveen Tadej Pogacar net voor. Schachmann vergroot dankzij de bonificatieseconden zijn leidende positie in het klassement.</p><p>17.45 uur: Wielrenster Mieke Kröger heeft de tweede etappe gewonnen in de Healthy Ageing Tour. De 25-jarige wielrenster van Virtu-Cycling was na 134,4 kilometer in Surhuisterveen de snelste in de massasprint. De Duitse bleef het aanstormende peloton nipt voor.</p><p>12:01 uur: Ronald Mulder blijft nog minstens een jaar schaatsen voor Team Reggeborgh. De Nederlands kampioen 500 meter is momenteel 33 jaar. „Ik heb het idee dat ik nog wel langer door kan. Mensen zeggen dat je oud wordt, maar zo voel ik dat niet. Ik heb een heel goed seizoen gedraaid. Tijdens de World Cup finale in Salt Lake City werd er heel hard gereden op de 500 meter. Met de 33’ers van Koelizjnikov en Shinhama is een nieuwe standaard gezet. Wij gaan op zoek naar een manier om daar te komen, daar ligt een hele mooie uitdaging.”</p><p>09:50 uur: Timo Roosen staat zondag namens Jumbo-Visma aan de start van de 117e editie van Parijs-Roubaix. De 26-jarige Brabander vervangt Amund Grøndahl Jansen, die vanwege een verkoudheid niet kan meedoen aan de ’Hel van het Noorden’. De Noor reed zondag wel de Ronde van Vlaanderen. De Belg Wout van Aert is de kopman in de klassieker over bijna 260 kilometer, waarvan 54,5 kilometer over kasseien gaat. Die steentjes, ruim 6 miljoen stuks, liggen verspreid over 29 stroken. Vorig jaar zegevierde Peter Sagan op de wielerbaan in Roubaix. De debuterende Van Aert kwam toen als dertiende over de finish.</p><p>08:15 uur: De NBA heeft afscheid genomen van twee iconen. De laatste speeldag van dit seizoen in de reguliere competitie markeerde het einde van de carrières van Dirk Nowitzki en Dwyane Wade, die jarenlang tot de sterren van de Amerikaanse basketbalcompetitie behoorden. Beiden werden woensdagavond op grootse wijze uitgezwaaid.</p>
