---
layout: post
title: "ManUnited wil City van titel afhouden"
date: Mon, 22 Apr 2019 11:30:14 +0200
category: sport
externe_link: "https://www.telegraaf.nl/sport/3478445/man-united-wil-city-van-titel-afhouden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5bee3cfc-64e1-11e9-9af6-0217670beecd.jpg"
---

<p class="intro">De spelers van Manchester United beseffen terdege hoe belangrijk de komende derby tegen Manchester City is. Ondanks de zeperd van zondag bij Everton (4-0 verlies) is de ploeg van trainer Ole Gunnar Solskjaer volgens Ashley Young klaar voor woensdag als City naar Old Trafford komt.</p> <p>,,Zeker nu weten we de waarde van deze wedstrijd. Niet alleen voor de supporters ook voor ons", zegt de verdediger op het clubkanaal.</p><p>ManUnited werd doordeweeks uitgeschakeld in de Champions League en liet het zondag totaal afweten bij Everton. De nummer zes moet een prestatie neerzetten tegen City om mee te blijven doen om de vierde plaats, die recht geeft op deelname aan de Champions League. ,,Als je je niet kan motiveren voor de derby van Manchester dan is er iets fout. Ik heb er vertrouwen in dat we onze rug rechten tegen City."</p><p>City kan woensdag weer de koppositie in de Premier League overnemen van Liverpool als het weet te winnen van United.</p>
