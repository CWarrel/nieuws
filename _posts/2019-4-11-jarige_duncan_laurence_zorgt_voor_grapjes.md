---
layout: post
title: "Jarige Duncan Laurence zorgt voor grapjes"
date: Thu, 11 Apr 2019 15:22:09 +0200
category: entertainment
externe_link: "https://www.telegraaf.nl/entertainment/3431371/jarige-duncan-laurence-zorgt-voor-grapjes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d58ab69a-5c5c-11e9-b673-0255c322e81b.jpg"
---

<p class="intro">De Nederlandse songfestivalhoop Duncan Laurence is donderdag een kwart eeuw geworden. De zanger viert zijn 25e verjaardag met een speciale Arcade-taart, die hij gekscherend ’arcake’ noemt.</p> <p>„Wil iemand een stukje arcake?”, grapt Duncan zijn volgers op Twitter. Hij plaatste er een foto van de nog onaangeroerde slagroomtaart bij.</p><p>De post is ook aanleiding voor verdere grapjes. „Loving you is gaining weight”, varieert iemand op zijn songtekt. Een ander raadt hem aan ook een ’piece of cake’ te bewaren ’voor over een paar weken’, tijdens zijn optreden bij het Eurovisie Songfestival.</p><p>Duncan zat de afgelopen dagen in Stockholm waar hij aan nieuwe muziek werkte. De komende tijd richt hij zich weer op de voorbereidingen op het Eurovisiesongfestival. Zo gaat hij dit weekeinde naar Londen voor een preparty om zijn single Arcade aan de Britse fans voor te stellen. Het songfestival begint over ruim een maand.</p>
