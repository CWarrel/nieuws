---
layout: post
title: "Charles en Camilla vieren trouwdag in Belfast"
date: Tue, 09 Apr 2019 23:56:00 +0200
categories: 
- entertainment 
- royalty 
externe_link: "https://www.telegraaf.nl/entertainment/3420897/charles-en-camilla-vieren-trouwdag-in-belfast"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/69becba4-5b12-11e9-847b-0218eaf05005.jpg"
---

<p class="intro">Prins Charles en zijn vrouw Camilla waren dinsdag op hun trouwdag aan het werk. Het paar, dat precies 14 jaar geleden trouwde, bracht een onaangekondigd bezoek aan Noord-Ierland.</p> <p>De twee begonnen hun dag bij Hillsborough Castle, dat ze na een vijf jaar durende renovatie heropenden. Charles en Camilla kregen een rondleiding door het landhuis en bekeken ook de moestuin, waar groente en fruit wordt verbouwd voor het nieuwe restaurant. Charles wandelde nog door de tuinen, terwijl zijn vrouw zich van haar meest creatieve kant liet zien. Camilla knutselde met kinderen en bejaarden.</p><p>Het echtpaar bekeek samen de State Rooms, die door meer dan twintig man onder handen is genomen. In totaal werkten meer dan zevenhonderd mensen aan de renovatie van Hillsborough Castle. Daar prijkt sinds dinsdagmiddag ook een nieuw portret van Charles, dat door de prins zelf werd onthuld.</p><p>Aan het einde van het bezoek werden felicitaties uitgewisseld. Charles en Camilla feliciteerden iedereen die betrokken was bij het omvangrijke renovatieproject en bedankten voor een ’heerlijk bezoek’. Niet veel later lieten de prins van Wales en hertogin van Cornwall weten blij te zijn met alle gelukswensen ter gelegenheid van hun trouwdag.</p>
