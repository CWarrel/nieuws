---
layout: post
title: "Destiny’s Child The Musical komt eraan"
date: Tue, 23 Apr 2019 21:26:05 +0200
categories: 
- entertainment 
- sterren 
externe_link: "https://www.telegraaf.nl/entertainment/3486060/destiny-s-child-the-musical-komt-eraan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c6439b16-65fd-11e9-b144-0255c322e81b.jpg"
---

<p class="intro">Een musical over Destiny’s Child is in de maak. Niemand minder dan Beyoncé’s vader Mathew Knowles draait de voorstelling in elkaar.</p> <p>„Het is tijd om de wereld een kans te geven om de overwinningen en tegenslagen te laten horen, te laten zien en voelen die ik heb gekend als man, vader en manager die alles op het spel heeft gezet om mijn dromen en die van anderen in vervulling te laten gaan”, zegt de oprichter en voormalig manager van Destiny’s Child tegen BroadwayWorld.</p><p>Survivor: The Destiny’s Child Musical wordt dus verteld vanuit het perspectief van Mathew. Het begint bij de oprichting van de meidengroep in de jaren negentig en volgt hun reis tot een van de succesvolste meidengroepen ooit. De voorstelling wordt geproduceerd door Je’Caryous Johnson. „Het is een uniek en inspirerend verhaal dat onbevreesd harde waarheden vertelt en tegelijkertijd rechtvaardiging en heling geeft aan de mensen die het hebben doorgemaakt. Het is eerlijk, het is echt en het is een absolute eer dat meneer Knowles mij vertrouwt om zo’n iconisch stukje Amerikaanse geschiedenis te schrijven en produceren”, aldus de theatermaker.</p><p>Première</p><p>De musical over de meidengroep gaat volgend jaar in première in Houston, de geboortestad van Beyoncé. De productie hoopt daarna naar Broadway in New York en West End in Londen te gaan.</p><p>Hoewel Mathew succes boekte met Destiny’s Child, is de relatie met dochter Beyoncé niet altijd even goed geweest. De zangeres zette haar vader in 2011 als manager aan de kant nadat bekend werd dat hij haar moeder Tina had bedrogen met een andere vrouw. Inmiddels zouden de twee weer beter door een deur kunnen.</p>
