---
layout: post
title: "Nu een longzakje, straks complete organen uit de printer"
date: Fri, 03 May 2019 11:00:00 GMT
category: wetenschap
externe_link: "https://www.volkskrant.nl/nieuws-achtergrond/nu-een-longzakje-straks-hele-werkende-organen-uit-de-printer~bf2e458c/"
feature_image: "https://images3.persgroep.net/rcs/oZfzp_cIW3eed0SHq68C7hoGkRc/diocontent/146756989/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Niet groter dan de kop van een wattenbolletje, is dit 3D-geprinte longzakje. Wetenschappers verbonden aan de Amerikaanse ­Rice-universiteit onthulden het object deze week, als demonstratie van een nieuwe techniek om zeer complexe biologische structuren driedimensionaal te printen. Bijzonder is dat het zakje, net als in het echt, bestaat uit een netwerk van bloedvaatjes waartussendoor een netwerk van luchtkanaaltjes kronkelt: nodig om zuurstof in het bloed te krijgen. Gemaakt van ‘natte’ hydrogel, ingebed in een laagje hydrogel dat is uitgehard door er ultraviolet licht op te schijnen. De hoop is dat men ooit in staat zal zijn hele werkende organen uit te printen. Als voorschot printte het team alvast zakjes met levercellen, die men implanteerde bij proefmuizen. ‘We hebben nu de vrijheid om veel van de delicate structuren die je aantreft in het lichaam te maken’, aldus onderzoeksleider Jordan Miller.
