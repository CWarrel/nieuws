---
layout: post
title: "Bencic verslaat zoekende Halep in Dubai"
date: Thu, 21 Feb 2019 18:41:02 +0100
categories: 
- sport 
- tennis 
externe_link: "https://www.telegraaf.nl/sport/3189474/bencic-verslaat-zoekende-halep-in-dubai"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8f3adea6-360d-11e9-89a3-37e0b7fa7dff.jpg"
---

<p class="intro">Simona Halep is op het WTA-toernooi van Dubai in de kwartfinale blijven steken.</p> <p>De Zwitserse tennisster Belinda Bencic was verantwoordelijk voor de uitschakeling van de mondiale nummer 2. Het werd 4-6 6-4 6-2 voor de nummer 45 van de wereld.</p><p>Geen chemie</p><p>Halep is bezig aan een teleurstellend seizoen. Op het eerste toernooi in Sydney verloor de Roemeense haar eerste partij en op de Australian Open kwam ze niet verder dan de vierde ronde. Ook naast de baan is Halep zoekende. Onlangs zette ze haar Belgische coach Thierry Van Cleemput al na een paar dagen aan de kant omdat de chemie ontbrak.</p><p>De 21-jarige Bencic had in de vorige ronde tegen Aryna Sabalenka uit Wit-Rusland nog zes wedstrijdpunten overleefd. Bij de laatste vier speelt Bencic tegen Elina Svitolina. De titelhoudster was met 6-2 6-3 te sterk voor de Spaanse Carla Suarez Navarro.</p><p>Bertens</p><p>Door haar overwinning voorkwam Svitolina dat Kiki Bertens maandag de nieuwe nummer 6 van de wereld is. Bertens staat nu virtueel op de 7de plaats, maar zou nog een plekje stijgen als Svitolina in Dubai voor de halve finales zou verliezen.</p>
