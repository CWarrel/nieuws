---
layout: post
title: "Man met kanker wint loterij: ’Reizen zolang het nog kan’"
date: Tue, 02 Apr 2019 13:00:52 +0200
category: opmerkelijk
externe_link: "https://www.telegraaf.nl/nieuws/3381701/man-met-kanker-wint-loterij-reizen-zolang-het-nog-kan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c0ba0b34-553c-11e9-9185-02d1dbdc35d1.jpg"
---

<p class="intro">Een Amerikaan met een zware vorm van leverkanker heeft 250.000 dollar gewonnen bij een krasloterij. Richard Beare zegt dat hij normaal gesproken nooit een gokje waagt, maar op aandringen van zijn vrouw had hij ditmaal vier loten gekocht.</p> <p>Het vierde en laatste lot dat Beare wegkraste, bleek goud waard. Al had hij dat zelf aanvankelijk niet door. Zijn vrouw wees hem erop dat hij een prijs gewonnen had, maar ze wist op dat moment niet om hoeveel geld het ging.</p><p>„Ik zei tegen haar: ’Nou, ik denk dat we dan net 250.000 dollar hebben gewonnen.’ Ze was in shock en bleef maar heen en weer naar mij en het ticket kijken”, vertelt Beare tegen de Amerikaanse krant New York Post.</p><p>Wat hij met het geld wilt doen? „Ik wil reizen zolang ik er nog van kan genieten. Mijn vrouw wilde altijd al naar Italië, omdat haar familie daarvandaan komt. Nu kan ik haar meenemen.”</p>
