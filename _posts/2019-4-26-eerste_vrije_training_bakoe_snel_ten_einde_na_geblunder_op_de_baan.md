---
layout: post
title: "Eerste vrije training Bakoe snel ten einde na geblunder op de baan"
date: Fri, 26 Apr 2019 11:46:11 +0200
category: sport
externe_link: "https://nos.nl/l/2282137"
feature_image: "https://nos.nl/data/image/2019/04/26/546118/1008x567.jpg"
---

<p>De eerste vrije training van de Grand Prix van Azerbeidzjan is afgebroken nog voor hij goed en wel begonnen was. Williams-coureur George Russell raakte tijdens zijn sessie een putdeksel waarbij zijn auto flink beschadigd raakte aan de onderkant.</p>
<p>Nadat de takelwagen die de bolide van Russell terug zou brengen naar de pitsstraat tegen een brug was gebotst waardoor olie begon te lekken op de Williams, werd besloten de eerste vrije training af te blazen opdat het circuit eerst schoongemaakt en ge√Ønspecteerd kan worden.</p>
<p>Op dat moment hadden alleen Charles Leclerc en Sebastian Vettel een tijd neergezet. Max Verstappen was alleen nog de baan op geweest voor een zogeheten installatieronde, een ronde die dient om eerst alle systemen van de auto te testen.</p>
<p>De tweede vrije training lijkt vooralsnog wel door te gaan, die begint om 15.00 uur. Russell zal daarbij niet van start gaan. Zijn auto kan niet op tijd gerepareerd worden.</p>
