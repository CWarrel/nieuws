---
layout: post
title: "Steeds meer gevallen van mazelen in VS"
date: Mon, 15 Apr 2019 17:07:43 +0200
category: buitenland
externe_link: "https://www.telegraaf.nl/nieuws/3448273/steeds-meer-gevallen-van-mazelen-in-vs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9abb5b82-5f90-11e9-8854-0217670beecd.jpg"
---

<p class="intro">De uitbraak van mazelen neemt in de Verenigde Staten verontrustende vormen aan. Dit jaar zijn er verspreid over twintig staten al 555 individuele besmettingsgevallen bevestigd, aanzienlijk meer dan in heel 2018 (372). Dat heeft het Centrum voor Ziektebeheersing en Preventie (CDC) maandag bekendgemaakt.</p> <p>In Rockland County in de staat New York en in de stad New York zelf, met name Brooklyn en Queens, zijn de problemen door de gevreesde virusinfectie het grootst. Dat is te wijten aan reizigers die besmet zijn geraakt in met name Oekraïne, Israël of de Filipijnen en door verdere verspreiding in gemeenschappen waar de vaccinatiegraad tegen mazelen laag is. Dat is onder meer het geval in kringen die op grond van geloof inenting weigeren, zoals sommige orthodoxe joden.</p><p>In de VS geldt mazelen sinds 2000 als uitgebannen, maar elk jaar worden wel incidentele gevallen gemeld. De grootste uitbraak was in 2014 (667), toen vooral onder streng religieuze Amish in Ohio, maar dat record lijkt nu gebroken te gaan worden.</p>
