---
layout: post
title: "Weer faillissement Twinlife"
date: Wed, 17 Apr 2019 16:27:53 +0200
categories: 
- financieel 
- koersen 
externe_link: "https://www.telegraaf.nl/financieel/3460600/weer-faillissement-twinlife"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3ce4986e-611d-11e9-92e5-02d2fb1aa1d7.jpg"
---

<p class="intro">Modemerk Twinlife is opnieuw failliet verklaard. Dat bevestigt curator Lars ten Wolde na berichtgeving door RTL Nieuws.</p> <p>Het betekent het tweede faillissement van het kledingmerk in twee jaar tijd. Het merk kende zijn hoogtijdagen in de jaren negentig van de vorige eeuw, toen voetbalbroers Frank en Ronald de Boer het gezicht waren van Twinlife.</p><p>Een rechter heeft het faillissement dinsdag uitgesproken, staat in rechtbankdocumenten. Twee jaar geleden ging het merk ook al failliet, in de nasleep van de ondergang van warenhuisketen V&amp;D, waar het merk zogeheten shop in shops had.</p><p>Ten Wolde verwacht de komende dagen nodig te hebben om de boel te inventariseren. De webshop van Twinlife is „uit voorzorg” uit de lucht gehaald. Binnen enkele dagen verwacht hij meer duidelijkheid te kunnen geven, ook over de kansen op een eventuele doorstart.</p><p>Twinlife heeft zelf geen fysieke winkels. Bij het merk werken ongeveer twaalf mensen. De kleding van Twinlife wordt volgens Ten Wolde geproduceerd in Turkije en Azië.</p>
