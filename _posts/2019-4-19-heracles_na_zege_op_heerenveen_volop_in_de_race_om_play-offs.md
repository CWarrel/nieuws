---
layout: post
title: "Heracles na zege op Heerenveen volop in de race om play-offs"
date: Fri, 19 Apr 2019 21:57:59 +0200
category: sport
externe_link: "https://nos.nl/l/2281215"
feature_image: "https://nos.nl/data/image/2019/04/19/544816/1008x567.jpg"
---

<p>Heracles Almelo heeft een belangrijke stap gezet op weg naar plaatsing voor de play-offs. De nummer zes in de eredivisie versloeg thuis sc Heerenveen met 2-1 en is daardoor in elk geval voor een dag de nummer vijf.</p>
<p>De bezoekers kunnen niet meer degraderen, zijn kansloos voor de play-offs en spelen dus alleen maar voor de eer. Dat ging de Friezen in de eerste helft aardig af. Heerenveen was beter en kreeg ook meer kansen, maar doelman Janis Blaswich stond vaak in de weg. Een mooie goal van Pelle van Amersfoort werd terecht afgekeurd.</p>
<p>Bij rust stond het gelijk: beide clubs kregen en benutten een strafschop. Heracles mocht eerst aanleggen: Brandley Kuwas werd onderuitgehaald en scoorde zelf vanaf de stip.</p>
<h2>Record</h2>
<p>De penalty van Heerenveen, benut door Sam Lammers, was een bijzondere. Het was de veertiende strafschop die Heracles tegen kreeg. Nooit eerder kreeg een eredivisieclub er zo veel tegen. Voor de twaalfde keer ging de bal er ook in en dat is een evenaring van het eredivisierecord.</p>
<p>De tweede helft leverde aan beide kanten een reeks kansen op. Waar Heerenveen keer op keer miste of op de doelman stuitte, was Heracles wel trefzeker. Adr√≠an Dalmau kreeg de bal plots voor de voeten en poeierde snel en knap binnen.</p>
