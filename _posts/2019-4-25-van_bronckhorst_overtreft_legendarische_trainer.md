---
layout: post
title: "Van Bronckhorst overtreft legendarische trainer"
date: Thu, 25 Apr 2019 08:23:05 +0200
category: sport
externe_link: "https://www.telegraaf.nl/sport/3492502/van-bronckhorst-overtreft-legendarische-trainer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/964f7292-6722-11e9-8d0e-02d1dbdc35d1.jpg"
---

<p class="intro">Giovanni van Bronckhorst zat woensdag tijdens het uitduel met NAC Breda voor de 134e keer tijdens een Eredivisieduel van Feyenoord in de dug-out.</p> <p>Daarmee overtrof hij de legendarische Ernst Happel. Alleen Bert van Marwijk coachte de Rotterdammers vaker (170 maal).</p><p>Feyenoord won in het Rat Verlegh Stadion met 4-0 en stelde op die manier de derde plaats veilig. Jeremiah St. Juste, Dylan Vente en Jens Toornstra (twee keer) vonden het net.</p><p>„Ik ben blij dat we Europees voetbal halen, maar we hadden natuurlijk langer mee willen doen met Ajax en PSV”, stelde Van Bronckhorst na afloop.</p><p>De twee rivalen hebben echter een straatlengte voorsprong op Feyenoord. Het gat met koploper Ajax is 18 punten: 80 om 62. PSV heeft een totaal van 77, maar speelt donderdag nog. De Eindhovenaren gaan op bezoek bij Willem II.</p><p>Ondanks zijn mindere afscheidsjaar geldt Van Bronckhorst als meest succesvolle Feyenoord-trainer aller tijden. Sinds zijn aanstelling in 2015 pakte hij maar liefst zes prijzen. Zo werd hij één keer landskampioen en won hij zowel de KNVB-beker en de Johan Cruijff Schaal tweemaal.</p><p>Happel veroverde met Feyenoord drie prijzen: het landskampioenschap, de Europa Cup 1 en de wereldbeker voor clubteams.</p>
