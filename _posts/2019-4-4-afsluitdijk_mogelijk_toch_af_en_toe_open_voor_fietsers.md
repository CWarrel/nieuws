---
layout: post
title: "Afsluitdijk mogelijk toch af en toe open voor fietsers"
date: Thu, 04 Apr 2019 17:52:53 +0200
category: politiek
externe_link: "https://nos.nl/l/2279013"
feature_image: "https://nos.nl/data/image/2019/04/04/541468/1008x567.jpg"
---

<p>De Afsluitdijk gaat mogelijk soms toch open voor fietsers. Vanwege omvangrijke werkzaamheden is het fietspad sinds 1 april voor drie jaar afgesloten. De maatregel heeft tot veel protesten geleid.</p>
<p>Minister Van Nieuwenhuizen schrijft in antwoord op Kamervragen van het CDA dat de Afsluitdijk straks een van de grootste bouwputten van Nederland is en dat vanwege de veiligheid afsluiting nodig is. Als vervangend vervoer rijdt er een fietsbus.</p>
<p>Maar ze zegt te begrijpen dat fietsers niet blij zijn met de afsluiting en onderzoekt of "met tijdelijke voorzieningen op een aantal dagen in het hoogseizoen fietsen over de dijk veilig mogelijk kan worden gemaakt".</p>
<p>Afgelopen zondag stapten meerdere groepen wielrenners op de fiets voor een 'afscheidsrondje Afsluitdijk': </p>
<p>Zo'n tijdelijke openstelling kan alleen als er niet wordt gewerkt en er een veilige doorgang is langs de bouwplaatsen, benadrukt de minister. Ze wil daar in de loop van deze maand duidelijkheid over geven.</p>
<p>Van Nieuwenhuizen schrijft ook dat soms slechts een deel van de Afsluitdijk wordt opengesteld voor fietsers. Zo is de dijk in april en mei alleen dicht tussen Den Oever en het monument.</p>
