---
layout: post
title: "De uitzending van 7 mei"
date: Tue, 07 May 2019 13:58:04 +0200
category: nieuws
externe_link: "https://nos.nl/l/2283583"
feature_image: "https://nos.nl/data/image/2018/02/14/451693/1008x567.jpg"
---

<h2>Hoe gaat het nu met Jacob Zuma?</h2>
<p>Morgen gaat Zuid-Afrika naar de stembus. De regeringspartij ANC werd synoniem aan corruptie en wanbeleid tijdens de negen regeerjaren van president Jacob Zuma, die vorig jaar moest aftreden op last van zijn eigen partij.</p>
<p>Maar hoe is het Jacob Zuma sindsdien vergaan? Onze correspondent Bram Vermeulen zocht hem op, voor het eerste grote interview sinds zijn aftreden.</p>
<h2>Binnenkijken in het bankenwezen</h2>
<p>Econoom Marcel Canoy mocht twee jaar achter de schermen kijken bij de Rabobank. Zonder restricties, zonder voorwaarden. Hij zag een bank die het goede wil doen, maar tegen strenge regels en wantrouwen in de sector aanloopt. Canoy neemt ons mee door de Rabobank anno 2019 en we spreken met bestuursvoorzitter Wiebe Draijer.</p>
<h2>Hoekstra wil EU moderniseren</h2>
<p>De Europese Unie moet radicaal andere prioriteiten stellen en Duitsland moet daarin het voortouw nemen. Dat vindt minister Wopke Hoekstra van FinanciÃ«n. In een lezing in Berlijn pleitte hij vanochtend voor meer aandacht voor Europese defensie, het beschermen van de buitengrenzen en het aanpakken van het klimaatprobleem.</p>
<p>Hoe haalbaar zijn de voorstellen die hij doet en waarom komt Hoekstra juist nu met deze speech? We spreken met onze politiek duider Arjan Noorlander en EU-correspondent Sander van Hoorn.</p>
<h2>Nieuw boek George Packer</h2>
<p>De Amerikaanse journalist George Packer schreef een bejubeld boek over het uiteenvallen van de Amerikaanse samenleving. Het boek verscheen in 2013, maar leest als een vooraankondiging van het Trump-tijdperk.</p>
<p>Met een nieuw boek richt Packer zich nu op Amerika's buitenlandpolitiek, of beter: op de man die daar decennialang symbool voor stond: topdiplomaat Richard Holbrooke. Wij spreken met George Packer in zijn werkkamer in Brooklyn.</p>
