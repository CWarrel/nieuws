---
layout: post
title: "Bezopen BN’ers scoren niet"
date: Tue, 16 Apr 2019 08:42:35 +0200
category: entertainment
externe_link: "https://www.telegraaf.nl/entertainment/3450401/bezopen-bn-ers-scoren-niet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0e45d8fc-6013-11e9-9af6-0217670beecd.jpg"
---

<p class="intro">De ophef rond het Comedy Central-programma Drunk History heeft maandagavond niet voor extra kijkers gezorgd, er keken juist relatief weinig mensen naar. Op de eerste aflevering stemden 45.000 mensen af, blijkt uit cijfers van Stichting KijkOnderzoek.</p> <p>Dat terwijl Young Sheldon, direct daarvoor, nog 118.000 kijkers had, waarvan dus een ruime meerderheid is afgehaakt toen Drunk History begon. Ook bijna alle andere programma’s op dezelfde avond op Comedy Central scoorden beter.</p><p>Drunk History, waarin BN’ers in beschonken staat geschiedenisles geven, kreeg kritiek van alcoholproducenten en -importeurs. Zij stelden dat de show overmatig alcoholgebruik verheerlijkte. Comedy Central zei echter dat het programma kijkers niet moet aansporen het net als de BN’ers op een zuipen te zetten.</p><p>De meeste kijkers (ruim 2,2 miljoen) trok maandagavond het NOS Journaal van 20.00 uur. Radar was met ruim 1,4 miljoen kijkers het tweede best bekeken programma van de dag, gevolgd door Spoorloos met ruim 1,3 miljoen kijkers. Ook de laatste aflevering van het eerste seizoen van Martijn Krabbé’s Kopen zonder Kijken deed het goed met 975.000 kijkers.</p>
