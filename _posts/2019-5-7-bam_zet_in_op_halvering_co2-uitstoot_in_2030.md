---
layout: post
title: "BAM zet in op halvering CO2-uitstoot in 2030"
date: Tue, 07 May 2019 13:10:17 +0200
categories: 
- financieel 
- koersen 
externe_link: "https://www.telegraaf.nl/financieel/3547704/bam-zet-in-op-halvering-co2-uitstoot-in-2030"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f67c3890-70b8-11e9-a5e1-02d1dbdc35d1.jpg"
---

<p class="intro">Bouwer BAM wil de eigen uitstoot van broeikasgassen in 2030 gehalveerd hebben. Het beursgenoteerde bedrijf wil zo invulling geven aan het klimaatakkoord van Parijs uit 2015. De nieuwe bedrijfsdoelstelling is bedoeld om de opwarming van de aarde binnen de 2 graden Celsius te houden.</p> <p>BAM streeft ernaar zijn CO2-voetafdruk te verkleinen door allerlei energie-efficiënte maatregelen te treffen. Door bouwplaatsen bijvoorbeeld vroegtijdig aan te sluiten op het energienet kan het gebruik van minder duurzame mobiele generatorsets wordt beperkt. Ook kan het wagenpark worden 'vergroend’.</p><p>,,Deze CO2-reductiedoelstelling voor de middellange termijn zal BAM stimuleren om te sturen op innovatieve oplossingen voor onze eigen activiteiten en voor producten en diensten die we anderen leveren'', zegt BAM-bestuurder Nitesh Magdani die zich bij de onderneming bezighoudt met duurzaamheid. Hij denkt dat het streven voor de CO2-uitstoot tevens de weg effent voor het realiseren van een netto-positieve impact tegen 2050.</p>
