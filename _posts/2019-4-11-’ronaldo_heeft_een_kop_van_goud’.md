---
layout: post
title: "’Ronaldo heeft een kop van goud’"
date: Thu, 11 Apr 2019 07:37:51 +0200
category: sport
externe_link: "https://www.telegraaf.nl/sport/3428136/ronaldo-heeft-een-kop-van-goud"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/86a23490-5c25-11e9-8c2f-0217670beecd.jpg"
---

<p class="intro">Cristiano Ronaldo was woensdag in het eerste kwartfinaleduel van de Champions League met Ajax opnieuw goud waard voor Juventus. Letterlijk, volgens de toonaangevende Italiaanse sportkrant La Gazetta dello Sport. De Portugees wordt donderdag in de roze krant uitbundig geloofd.</p> <p>CR7 krijgt het predicaat ’vorstelijk’. „Een nieuw meesterwerk van Ronaldo”, valt er verder te lezen op de voorpagina, waar bovendien in chocoladeletters staat geschreven dat de 34-jarige vedette ’een kop van goud’ heeft.</p><p>La Gazetta doelt daarmee op het belangrijke kopdoelpunt van Ronaldo, waardoor Juventus op slag van rust op voorsprong kwam en uiteindelijk een 1-1 uit het vuur sleepte in de Johan Cruijff ArenA.</p><p>„Cristiano nam de bal aan, opende op landgenoot João Cancelo en dook de driehoek voor het doel in”, beschrijft de krant de treffer. „Het was een combinatie van verstand en instinct, dat binnen vijf seconden een goal opleverde. Cristiano verdween van de radar, ontsnapte aan de aandacht van Blind en de Jong en Cancelo deed wat hij moest doen: de bal op het juiste hoofd plaatsen. De rest ging vanzelf en Ronaldo maakte zijn 24e doelpunt in een kwartfinale van de Champions League.”</p><p>Juventus-trainer Massimiliano Allegri was ook lovend over zijn sterspeler, die het duel met Ajax lange tijd leek te missen vanwege een hamstringblessure. „Ronaldo heeft bewezen een speler van de buitencategorie. Hij is niet te stoppen.”</p><p>Bekijk hieronder een terugblik op de wedstrijd Ajax-Juventus met chef voetbal Valentijn Driessen van Telesport en Ajax-verdediger Joël Veltman:</p>
