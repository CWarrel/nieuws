---
layout: post
title: "PFZW wil proef met verplicht pensioen zzp’ers"
date: Fri, 03 May 2019 11:46:08 +0200
categories: 
- financieel 
- geld 
externe_link: "https://www.telegraaf.nl/financieel/3531969/pfzw-wil-proef-met-verplicht-pensioen-zzp-ers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f88ff390-6d9a-11e9-93c9-02c309bc01c1.jpg"
---

<p class="intro">Pensioenfonds Zorg en Welzijn (PFZW) gaat experimenteren met een verplicht pensioen voor zzp’ers. Dat begint met een pilot voor zelfstandigen in de sector kunst en cultuur.</p> <p>Die sector valt ook onder de scope van zorg en welzijn, waar PFZW de pensioenen voor verzorgt. Het pensioenfonds was afgelopen jaar in gesprek met die sector over een pensioenoplossing voor de zelfstandigen. Daaruit is nu het plan gekomen voor een pilot waarin alle kunst- en cultuur-zzp’ers verplicht gaan opbouwen voor de oude dag bij PFZW, blijkt uit het jaarverslag van het fonds.</p><p>Daarbij krijgen ze wel de mogelijkheid van een opt out. Dat houdt in dat de zelfstandigen verplicht gaan opbouwen, maar wel de mogelijkheid krijgen om te zeggen dat ze niet mee willen doen als ze zelf al op andere wijze een oudedagsvoorziening hebben geregeld.</p><p>Wetgeving</p><p>De vraag is nog wel of de proef ook daadwerkelijk doorgang kan vinden. Want om deze zzp’ers verplicht mee te laten doen, moet er nog wel ’enkele belemmeringen’ in de wetgeving uit de weg worden genomen. PFZW schrijft daarom dat medewerking van de overheid noodzakelijk is.</p><p>Mocht die medewerking er komen, dan wil PFZW in 2021 met de pilot beginnen.</p>
