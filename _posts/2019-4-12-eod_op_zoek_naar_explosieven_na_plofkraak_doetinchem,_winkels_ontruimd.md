---
layout: post
title: "EOD op zoek naar explosieven na plofkraak Doetinchem, winkels ontruimd"
date: Fri, 12 Apr 2019 11:35:04 +0200
category: nieuws
externe_link: "https://www.telegraaf.nl/nieuws/3435796/eod-op-zoek-naar-explosieven-na-plofkraak-doetinchem-winkels-ontruimd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/98991ca2-5d08-11e9-af69-0255c322e81b.jpg"
---

<p class="intro">De omgeving rond de Houtsmastraat in Doetinchem is vrijdagmorgen nog groter afgezet dan aanvankelijk werd gedaan na een plofkraak. De Explosieven Opruimingsdienst is ter plekke om „uit te sluiten dat er nog explosieve stoffen aanwezig zijn”, meldt de Politie Gelderland.</p> <p>„Voor de veiligheid en uit voorzorg hebben we ruimer afgezet en zijn nabije winkels tijdelijk ontruimd”, aldus een bericht. Onder meer de Albert Heijn is ontruimd, meldt Omroep Gelderland.</p><p>De plofkraak heeft een enorme ravage veroorzaakt. Het gebouwtje waarin de pinautomaat van ABN Amro stond, is opgeblazen. De brokstukken lagen volgens de politie tot ver in de omtrek. De restanten van het gebouw worden vrijdag gesloopt. De bank weet nog niet of er een pinautomaat terugkomt bij het winkelcentrum.</p><p>Sommige winkels bleven vrijdagmorgen al dicht omdat in het opgeblazen gebouwtje ook de stroomvoorziening werd geregeld. Een supermarkt die vrijdag feestelijk geopend zou worden, heeft schade opgelopen door de knal. Of de winkel vrijdag nog opengaat, is nog niet duidelijk. De feestelijkheden zijn afgelast omdat de supermarktdirectie dat op deze dag niet gepast vindt.</p><p>„Het is een wonder dat hier geen slachtoffers zijn gevallen”, zei buurtbewoner Saskia Tuenter in de nasleep van de enorme plofkraak.</p>
