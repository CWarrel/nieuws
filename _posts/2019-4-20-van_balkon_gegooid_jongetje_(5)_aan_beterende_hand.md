---
layout: post
title: "Van balkon gegooid jongetje (5) aan beterende hand"
date: Sat, 20 Apr 2019 10:50:07 +0200
category: buitenland
externe_link: "https://www.telegraaf.nl/nieuws/3474051/van-balkon-gegooid-jongetje-5-aan-beterende-hand"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7639c836-6349-11e9-b4ef-0217670beecd.jpg"
---

<p class="intro">Het gaat ietsje beter met Landen Hoffman (5), het jongetje dat ruim een week geleden door een hem onbekende man van de derde verdieping van een winkelcentrum in Minnesota naar beneden werd gegooid.</p> <p>Dat heeft een advocaat van de familie vrijdag aan CBS News gemeld. „We hebben prachtig nieuws op deze Goede Vrijdag. Ons wonderkind vertoont tekenen van herstel. De nieuwe testresultaten zien er goed uit, maar hij blijft voorlopig wel op intensive care en heeft nog een lange weg te gaan”, verklaarde Stephen Tillitt namens de familie.</p><p>De man die het kindje zo ernstig verwondde, Emmanuel Aranda, heeft inmiddels een verklaring afgelegd. Hij zou in het winkelcentrum op zoek zijn geweest naar ’iemand die hij kon vermoorden’.</p><p>Hij zou door verschillende vrouwen die hij aansprak zijn afgewezen. Die afwijzingen hadden hem agressief gemaakt, zo verklaarde hij tijdens een verhoor.</p><p>Het jongetje was een willekeurig slachtoffer. Op beelden van bewakingscamera’s is te zien hoe Aranda in het overdekte winkelcentrum diverse malen over de balustrade naar beneden kijkt, alvorens hij het jongetje benadert. Toen, zonder voorafgaande waarschuwing, tilde hij het kind op en smeet het over de rand. Landen viel 13 meter naar beneden en liep ernstig hoofdletsel op. Daarnaast brak hij zijn armen en benen.</p><p>Een GoFundMe-campagne leverde inmiddels bijna één miljoen dollar op.</p>
