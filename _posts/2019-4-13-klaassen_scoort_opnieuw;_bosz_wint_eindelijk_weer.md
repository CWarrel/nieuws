---
layout: post
title: "Klaassen scoort opnieuw; Bosz wint eindelijk weer"
date: Sat, 13 Apr 2019 17:37:39 +0200
category: sport
externe_link: "https://www.telegraaf.nl/sport/3440722/klaassen-scoort-opnieuw-bosz-wint-eindelijk-weer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/11ad2512-5e02-11e9-ac91-02d2fb1aa1d7.JPG"
---

<p class="intro">Peter Bosz heeft met Bayer Leverkusen eindelijk weer eens een overwinning geboekt.</p> <p>De ploeg van de oud-coach van onder meer Ajax was zaterdagmiddag met 1-0 te sterk voor VfB Stuttgart. Kai Havertz benutte in de 64e minuut een strafschop, wat uiteindelijk de enige goal van de middag betekende.</p><p>Te aanvallend</p><p>Leverkusen verloor de laatste weken achtereenvolgens van Werder Bremen (1-3), Hoffenheim (4-1) en RB Leipzig (2-4). De vele tegendoelpunten zorgden voor kritiek op Bosz, die volgens sommigen te aanvallend zou spelen. Technisch directeur Rudi Völler nam het afgelopen week voor de Nederlander op.</p><p>Klaassen trefzeker</p><p>Door de winst op Stuttgart blijft Leverkusen in de race voor deelname aan de Europa League volgend seizoen. De club staat voorlopig zevende en weet Werder Bremen één puntje boven zich. De formatie van Davy Klaassen was met 2-1 te sterk voor SC Freiburg en de oud-Ajacied was weer eens trefzeker. De middenvelder (die het hele duel speelde) opende een kwartier voor tijd de score.</p><p>Weghorst kind van de rekening</p><p>Kind van de rekening in de 29e speelronde is voorlopig VfL Wolfsburg. Wout Weghorst en zijn ploeggenoten gingen met 2-0 onderuit bij RB Leipzig en duikelden daardoor van de zesde naar de achtste plaats, wat in de eindstand geen Europees voetbal oplevert. Weghorst speelde het hele duel voor Die Wölfe.</p><p>Bekijk hier de uitslagen, stand en het programma in de Bundesliga</p>
