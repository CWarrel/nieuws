---
layout: post
title: "Aanhoudingen in onderzoek Haagse liquidatie"
date: Fri, 19 Apr 2019 17:18:57 +0200
category: binnenland
externe_link: "https://www.telegraaf.nl/nieuws/3472402/aanhoudingen-in-onderzoek-haagse-liquidatie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9fbcce62-62b6-11e9-ab5f-0218eaf05005.jpg"
---

<p class="intro">De politie heeft twee mannen aangehouden die mogelijk te maken hebben met de liquidatie van Farid Souhali twee jaar geleden in Den Haag. De mannen van 35 en 27 jaar zijn dinsdag al aangehouden, laat het Openbaar Ministerie vrijdag weten. Ze worden verdacht van het medeplegen van moord.</p> <p>De rechter-commissaris heeft hun voorarrest met veertien dagen verlengd. Ze zitten vast in alle beperkingen, dat wil zeggen dat ze alleen contact mogen hebben met hun advocaat en niet met de buitenwereld.</p><p>De 39-jarige Souhali werd april 2017 tegen middernacht in zijn auto neergeschoten, die bij een sportschool aan de Sylvain Poonsstraat in Wateringse Veld stond.</p>
