---
layout: post
title: "Justin roemt zijn Hailey vooraf aan fotoshoot"
date: Tue, 09 Apr 2019 07:50:40 +0200
categories: 
- entertainment 
- gossip 
externe_link: "https://www.telegraaf.nl/entertainment/3414535/justin-roemt-zijn-hailey-vooraf-aan-fotoshoot"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3c9c5820-5aa5-11e9-9fc0-0217670beecd.jpg"
---

<p class="intro">Justin Bieber steekt de liefde voor zijn vrouw Hailey niet onder stoelen of banken. De zanger klom in zijn pen en schreef een liefdesverklaring aan haar op Instagram, vergezeld met een foto van zijn liefje gekleed in een broek met daarboven slechts een bh, met op de achtergrond de Eiffeltoren.</p> <p>In het Engels schrijft hij op rijm onder meer dat zijn liefde voor Hailey elke dag nog groeit. „Jij bent Gods mooiste creatie. In jou heb ik mijn soulmate gevonden, jij houdt mijn hand vast terwijl ik mijn emoties, ziel en geest op orde probeer te krijgen. Jij hebt me zoveel kracht, steun, aanmoediging en vreugde gegeven. En daarom wil ik jou publiekelijk eren, om je eraan te helpen herinneren dat het beste voor ons samen nog moet komen. Veel succes bij je fotoshoot vandaag, liefste!”, aldus Justin.</p><p>Het is bekend dat zowel Justin als Hailey erg gelovig zijn en veel kracht zeggen te putten uit hun gezamenlijke bezoekjes aan de kerk. Onlangs maakte Bieber bekend door een moeilijke periode te gaan en maakte hij bekend met mentale problemen te kampen. Dankzij Hailey zou de zanger op het juiste spoor blijven, mede dankzij hun geloof in God, stelt hij.</p><p>Zijn liefdesgedicht leverde hem al bijna 3,5 miljoen likes op.</p>
