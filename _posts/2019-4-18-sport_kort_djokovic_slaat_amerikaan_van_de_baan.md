---
layout: post
title: "Sport kort: Djokovic slaat Amerikaan van de baan"
date: Thu, 18 Apr 2019 14:51:00 +0200
category: sport
externe_link: "https://www.telegraaf.nl/sport/3462829/sport-kort-djokovic-slaat-amerikaan-van-de-baan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bf8d5fec-61d8-11e9-8ccd-02d2fb1aa1d7.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>14:48 uur: Novak Djokovic heeft zich zonder problemen verzekerd van een plek in de kwartfinales van het masterstoernooi van Monte Carlo. De nummer 1 van de wereld stond tegen de Amerikaan Taylor Fritz maar drie games af: 6-3 6-0.</p><p>13:22 uur: Alex McLeish is ontslagen als bondscoach van het Schotse voetbalteam. De trainer moet vertrekken wegens een teleurstellend begin van het kwalificatietoernooi voor het Europees kampioenschap van volgend jaar. Schotland verloor een kleine maand geleden met 3-0 van Kazachstan, gevolgd door een kleine zege op San Marino (0-2).</p><p>09:43 De verkoop van toegangskaarten voor de Olympische Spelen van volgend jaar in Tokio begint over drie weken. De organisatie meldt donderdag dat mensen uit Japan zich van 9 tot en met 28 mei kunnen inschrijven. 20 juni wordt duidelijk, aan de hand van loting, wie welk kaartje krijgt.</p><p>08:31 uur Houston Rockets heeft ook de tweede wedstrijd in de eerste ronde van de play-offs van de Western Conference in de NBA gewonnen. James Harden leidde zijn team tegen Utah Jazz naar een zege van 118-98. Houston won de eerste ontmoeting al met 122-90.</p>
