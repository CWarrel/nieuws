---
layout: post
title: "Video: Mercedes slordig in China, Verstappen drift"
date: Fri, 12 Apr 2019 08:52:16 +0200
categories: 
- sport 
- scoreboard 
externe_link: "https://www.telegraaf.nl/sport/3434687/video-mercedes-slordig-in-china-verstappen-drift"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3015278c-5d00-11e9-bda1-02d2fb1aa1d7.jpg"
---

<p class="intro">Waar Ferrari in Bahrein ijzersterk voor de dag kwam, maar door een motorprobleem een zeker lijkende zege verspeelde, is het in China Mercedes dat slordig is.</p> <p>In de tweede vrije trainingen gingen zowel wereldkampioen Lewis Hamilton als teamgenoot Valtteri Bottas in de fout. Beiden spinden in een out lap, op het moment dat hun banden nog koud waren.</p><p>Mercedes is het seizoen uitstekend begonnen. In Australië won Bottas, gevolgd door Hamilton. In Bahrein waren de rollen omgedraaid.</p><p>Verstappen</p><p>Max Verstappen kan het tempo van de concurrenten van Ferrari en Mercedes voorlopig een stuk beter bijbenen dan in Bahrein, waar de Nederlander problemen had met zijn set-up, waardoor de achterkant van zijn bolide wispelturig reageerde.</p><p>Ook Verstappen, achter Bottas en Hamilton de nummer drie in de WK-stand, had een (onschuldig) momentje in de tweede vrije training. Bij het uitkomen van de laatste bocht voor het rechte stuk met de start-en-finish-streep gleed hij even weg. „Lekkere drift”, concludeerde hij nuchter over de boordradio.</p><p>Vettel snel</p><p>In de eerste vrije training op het circuit van Shanghai noteerde Ferrari-courer Sebastian Vettel de snelste tijd. Zijn teamgenoot Charles Leclerc, die in Bahrein tot zijn motormalheur leek te gaan winnen , werd derde. Hamilton nestelde zich tussen de twee mannen in het rood in.</p><p>Max Verstappen reed de vierde tijd en bleef op die manier Bottas voor. Pierre Gasly, de tweede Red Bull-coureur, besloot de openingssessie als zevende.</p><p>Bekijk hieronder de Formule 1 Opwarmronde, met onze verslaggever Erik van Haren en voormalig F1-coureur Jan Lammers:</p>
