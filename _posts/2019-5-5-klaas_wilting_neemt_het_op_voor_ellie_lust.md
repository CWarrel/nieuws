---
layout: post
title: "Klaas Wilting neemt het op voor Ellie Lust"
date: Sun, 05 May 2019 14:50:01 +0200
categories: 
- entertainment 
- sterren 
externe_link: "https://www.telegraaf.nl/entertainment/3539164/klaas-wilting-neemt-het-op-voor-ellie-lust"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7bd4cda8-6f34-11e9-a2cf-02d1dbdc35d1.jpg"
---

<p class="intro">Het zit oud-politiewoordvoerder Klaas Wilting nog altijd niet lekker dat Ellie Lust geen politieagente meer is.</p> <p>Ellie Lust werd na haar deelname aan diverse tv-programma’s en haar eigen programma Ellie Lust op Patrouille volgens eigen zeggen door haar leidinggevenden bij de politie voor de keuze werd gesteld: óf een carrière in de media, of haar werk bij de politie, wat dus zou betekenen dat er een einde zou komen aan haar tv-loopbaan. Het werd dat laatste, al deed haar dat pijn.</p><p>Ook Klaas Wilting kan de gang van zaken rond haar vertrek moeilijk verteren. Hij zag de politievrouw vanochtend in het tv-programma WNL op zondag, waar ook beelden werden vertoond van haar tv-programma, en raakte weer onder de indruk. „Als je Ellie met veel liefde hoort praten over haar ex-politiecollega’s en hoe goed zij het moeilijke politiewerk voor ons burgers weet uit te leggen, dan blijft het verschrikkelijk zonde dat zij geen politieagente meer is.”</p><p>„Er had toch een modus gevonden moeten worden om haar voor het politiekorps te kunnen behouden. Het korps, met alle respect voor de andere woordvoerders, heeft juist dit soort prachtmensen nodig. Nogmaals jammer.”</p><p>Hij sprak Lust een tijdje geleden nog en het was overduidelijk dat zij hun passie voor de politie deelden. Hij is het dan ook volledig met haar visie op de Nederlandse politie eens: „Prachtige mensen die voortreffelijk werk verrichten.”</p>
