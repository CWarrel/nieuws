---
layout: post
title: "Guardiola: ’Het is zwaar, al weken’"
date: Tue, 16 Apr 2019 17:01:21 +0200
category: sport
externe_link: "https://www.telegraaf.nl/sport/3454481/guardiola-het-is-zwaar-al-weken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/71c9bb2c-605a-11e9-b4ef-0217670beecd.jpg"
---

<p class="intro">Manchester City speelt de komende dagen twee keer tegen Tottenham Hotspur. Eerst in de kwartfinale van de Champions League, in een poging de opgelopen achterstand (1-0) in de uitwedstrijd goed te maken. In het weekeinde staat dezelfde ontmoeting op het programma, dan in de Premier League. „De enige optie is twee keer winnen”, zegt coach Pep Guardiola.</p> <p>In Manchester wordt gesproken over de zogenoemde ’quadruple’, winst van de Champions League, de Premier League, de FA Cup en de League Cup. De laatste trofee is al binnen, in de FA Cup speelt City in mei de finale tegen Watford. „Maar nu spelen we twee finales tegen de Spurs”, aldus de Spaanse trainer. „Als we die verliezen, liggen we er meteen uit in twee van de vier competities.”</p><p>In de nationale competitie heeft Manchester City vooralsnog twee punten achterstand op Liverpool, wel met een duel meer te gaan, maar met een op het oog zwaarder programma. Op 24 april speelt de titelverdediger tegen Manchester United.</p><p>Nooit eerder won een Engelse club de vier prijzen in een seizoen. Guardiola: „Het is zwaar, al weken. We krijgen geen moment rust. Ik denk dat we al een stuk of tien meer wedstrijden hebben gespeeld dan Liverpool. Maar ik klaag er niet over. Eerlijk gezegd zou ik niet anders willen.”</p><p>Guardiola riep de fans op woensdag tegen de Spurs voor een geweldige ambiance te zorgen. Vooralsnog is de thuiswedstrijd niet uitverkocht.</p>
