---
layout: post
title: "Verdachten aangehouden na dood journaliste"
date: Sat, 20 Apr 2019 09:57:20 +0200
category: buitenland
externe_link: "https://www.telegraaf.nl/nieuws/3473994/verdachten-aangehouden-na-dood-journaliste"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/efc5e71e-6341-11e9-adb9-02d2fb1aa1d7.jpg"
---

<p class="intro">De Noord-Ierse politie heeft twee mannen aangehouden in verband met de dood van de 29-jarige journaliste Lyra McKee. Het gaat om twee mannen van 18 en 19 jaar, maakte de politie zaterdagmorgen bekend via Twitter.</p> <p>De journaliste kwam vrijdag om het leven bij onlusten in de Noord-Ierse stad Londonderry. De politie beschouwt de fatale schietpartij als een terroristisch incident.</p><p>In de stad braken zware rellen uit na enkele invallen van de politie in woningen. Een schutter zou het vuur hebben geopend op politievoertuigen. De doodgeschoten McKee zou naast zoâ€™n politiewagen hebben gestaan.</p><p>De politie vermoedt dat extremisten van de Real Irish Republican Army (Echte Ierse Republikeinse Leger) achter het dodelijke geweld zitten. De spanningen zijn toegenomen in de aanloop naar Pasen. Dan herdenken republikeinen de Paasopstand van 1916 tegen de Britse heerschappij in Ierland.</p>
