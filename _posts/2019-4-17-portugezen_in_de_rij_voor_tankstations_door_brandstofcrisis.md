---
layout: post
title: "Portugezen in de rij voor tankstations door brandstofcrisis"
date: Wed, 17 Apr 2019 11:20:44 +0200
category: nieuws
externe_link: "https://nos.nl/l/2280848"
feature_image: "https://nos.nl/data/image/2019/04/17/544282/1008x567.jpg"
---

<p>Portugal kampt met een brandstoftekort doordat chauffeurs van tankwagens het werk hebben neergelegd. De regering spreekt van een brandstofcrisis.</p>
<p>De chauffeurs staken sinds maandag voor betere arbeidsvoorwaarden. Door de staking zijn in het hele land ruim 200 tankstations gesloten. Bij de Portugese tankstations die nog wel open zijn, staan lange rijen.</p>
<p>De vliegvelden in Lissabon en Faro moesten de afgelopen dagen hun noodvoorraden aanboren. De regering stuurde brandstoftrucks naar het vliegveld van de hoofdstad. Inmiddels hebben de vakbonden met de regering afgesproken dat belangrijke plaatsen zoals ziekenhuizen en vliegvelden toch weer worden bevoorraad.</p>
<h2>Vertraagde vluchten</h2>
<p>Passagiers worden nog wel opgeroepen om de vluchtinformatie goed te checken, omdat vluchten zijn vertraagd door de brandstofproblemen. Sommige vliegtuigen naar Portugal maken tussenstops in omliggende landen om daar te tanken.</p>
