---
layout: post
title: "Mode en lederwaren stuwen omzet LVMH"
date: Wed, 10 Apr 2019 18:38:02 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2c84307e-5baf-11e9-9a52-0218eaf05005.jpg"
---

<p class="intro">De Franse producent van luxegoederen LVMH (Louis Vuitton MoÃ«t Hennessy) heeft het eerste kwartaal van het jaar fors meer omzet gedraaid. Vooral met mode en lederwaren timmerde het bedrijf stevig aan de weg. Onder die divisie vallen bijvoorbeeld het merk Louis Vuitton, bekend van de exclusieve handtassen en koffers, en modehuis Christian Dior.</p> <p>De eerste drie maanden van dit jaar steeg de omzet van het hele bedrijf met 16 procent tot 12,5 miljard euro. Op eigen kracht boekte het luxemerk 11 procent groei. Bij Fashion &amp; Leather Goods was sprake van een autonome omzetgroei van 15 procent. Parfum en cosmetica leverde het bedrijf 9 procent meer op en ook bij de cognac- en champagnedivisie steeg de omzet met 9 procent.</p><p>LVMH verwacht dit jaar een hogere omzet te halen, geholpen door het goed vermarkten van de merken en door goed op de kosten te blijven letten. Wel benadrukte de onderneming dat er de nodige geopolitieke onzekerheden spelen.</p>
