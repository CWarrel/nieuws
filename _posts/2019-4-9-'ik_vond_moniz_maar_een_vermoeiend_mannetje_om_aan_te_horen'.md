---
layout: post
title: "'Ik vond Moniz maar een vermoeiend mannetje om aan te horen'"
date: Tue, 09 Apr 2019 06:39:01 +0200
category: sport
externe_link: "https://nos.nl/l/2279628"
feature_image: "https://nos.nl/data/image/2019/04/09/542379/1008x567.jpg"
---

<p>Adrie Poldervaart out, Ricardo Moniz in. Excelsior kreeg maandagavond een nieuwe trainer, nadat Poldervaart vorige week zijn contract had ingeleverd bij de Rotterdamse club. Hij had het idee en gevoel de spelers niet meer te kunnen raken.</p>
<p>"Ik was wel verrast. Dit gebeurt niet elke dag", zegt Henk Hoijtink in het Sportforum. "Het is een hele aardige en goede kerel. Ik denk dat hij heeft gedacht: ik krijg dit niet meer recht." Dat kun je als nobel zien, menen de gasten aan tafel en daar moet je respect voor hebben.</p>
<p>Hoijtink maakt de vergelijking met Alfons Groenendijk, toen die werkzaam was bij Excelsior. De huidige trainer van ADO Den Haag maakte het seizoen in 2016 in Rotterdam wel af, maar stapte daarna op. "Dat duwen en trekken, elke week maar weer. Hij vond dat heel erg zwaar."</p>
<p>Toch zijn er ook verschillen tussen de twee. "Groenendijk kwam uit het profmilieu, Poldervaart was hiervoor ruim 25 jaar fysiotherapeut van Excelsior. Hij vindt zichzelf niet goed genoeg, dat zegt hij nu eigenlijk", aldus de chef sport van Trouw.</p>
<p>Nu is het de beurt aan Moniz om Excelsior te leiden. De 54-jarige Rotterdammer is tot het einde van het seizoen trainer van de club.</p>
<p>Leo Driessen weet te vertellen dat de spelers van Excelsior eerst Mitchell van der Gaag hebben gepolst, hij stond in Rotterdam voor de groep tussen 2016 en 2018, voordat hij naar NAC vertrok. "Wat ze nodig hebben, vinden de spelers zelf, is een harde hand", zegt de voetbalcommentator van Fox Sports. "Die had Poldervaart niet. Ja, wel met masseren, maar niet met het raken van spelers."</p>
<h2>'Vermoeiende man'</h2>
<p>"Moniz is wel een mannetje hoor", zegt Driessen. "Ik heb hem wel eens op een zondagmorgen gehoord en hij legt het je allemaal uit, maar heeft zelf nog nooit een fout gemaakt. Ik vond het nogal vermoeiend om aan te horen en dacht: gauw naar bed."</p>
<p>Moniz heeft veel in het buitenland gewerkt, waardoor we hem in Nederland niet echt kennen, denkt Hoijtink. "Alleen, dan zou ik zeggen, ik zou 'm best wel zien zitten aan het begin van een seizoen. Hij is namelijk wel voor het leuke voetbal en Excelsior heeft de spelers ervoor. Maar ze zitten nu in een stadium dat het even niet meer gaat om leuk voetbal."</p>
<h2>Van der Poel maakt grote indruk</h2>
<p>Van het voetbal naar het wielrennen. Het was koers zondagmiddag. De Hoogmis, Vlaanderens Mooiste, oftewel: editie nummer 103 van De Ronde van Vlaanderen. Met Alberto Bettiol als verrassende winnaar en een hoofdrol voor een debuterende Nederlander. Daar wordt ook uitgebreid op teruggeblikt aan tafel.</p>
<p>Met name op de prestatie van Mathieu van der Poel. Hij werd vierde en gooide hoge ogen in BelgiÃ«. "Ik ben daar wel nieuwsgierig naar, hoor", zegt Driessen. "Ik wil dat van Gio Lippens wel uitgelegd krijgen, wat voor renner is hij? Hij heeft het imago van een oermens!"</p>
<p>Lippens heeft wel een idee. "Nu doet-ie vooral nog mee voor de eendagskoersen", ziet hij. "Maar ik had jaren geleden ook nooit gedacht dat Tom Dumoulin een grote ronde kon winnen, tot hij in de Ronde van Zwitserland als een van de beste mannen de gletsjer op reed", aldus de NOS-wielercommentator, die veel potentie ziet in de pas 24-jarige Van der Poel.</p>
<h2>Plezier houden</h2>
<p>Maar dan moet hij het rijden op de weg wel leuk gaan vinden, meent Driessen. "Tja, omdat hij zich soms verveelt doet hij in de koers af en toe gekke dingen", reageert Lippens.</p>
<p>Zo tikte Van der Poel in Nokere Koerse bijna achteloos een steentje weg met zijn wiel, terwijl hij 50 kilometer per uur fietste. "Het is een beetje een type Sagan, die lol wil hebben in de koers en het wielrennen benadert als een spelletje", zegt Lippens.</p>
<p>Dat is soms ook nodig om het plezier te houden, meent de commentator. Lippens maakt de vergelijking tussen Van der Poel en Marianne Vos. "In haar topjaren had die ook overal plezier in. Als ze zou gaan schaken, zou ze nog wereldkampioen zijn geworden. Het is een gevaar op het moment dat het 'moeten' wordt."</p>
