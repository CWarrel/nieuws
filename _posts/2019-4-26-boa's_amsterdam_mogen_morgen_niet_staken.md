---
layout: post
title: "Boa's Amsterdam mogen morgen niet staken"
date: Fri, 26 Apr 2019 11:54:48 +0200
category: nieuws
externe_link: "https://nos.nl/l/2282138"
feature_image: "https://nos.nl/data/image/2019/04/26/546119/1008x567.jpg"
---

<p>De rechtbank heeft een staking op Koningsdag van buitengewoon opsporingsambtenaren (boa's) in Amsterdam verboden. Volgens de rechter is de veiligheid en openbare orde in het geding als de boa's gaan staken.</p>
<p>Handhavers waren van plan morgen het werk tussen 18.00 en 21.00 uur neer te leggen, omdat ze een betere uitrusting willen krijgen om zich te verdedigen tegen agressie. Ze willen bijvoorbeeld de beschikking krijgen over een wapenstok, handboeien of pepperspray. Volgens de gemeente Amsterdam is Koningsdag niet het juiste moment en gaat de actie te ver.</p>
<p>De rechter zei dat de boa's "begrijpelijke gronden" hebben om actie te voeren. "Maar aan de andere kant: hun inzet en beschikbaarheid, juist op Koningsdag, is zo essentieel dat die onmisbaar is", zei de rechter. "Ze kunnen daarin een erkenning zien van hun eigen rol." </p>
<p>Vakbond BOA ACP zegt dat de bonden zich beraden op alternatieve acties.</p>
