---
layout: post
title: "Onderzoek naar ongeval A73 in volle gang"
date: Thu, 25 Apr 2019 18:25:00 +0200
category: binnenland
externe_link: "https://www.telegraaf.nl/nieuws/3492439/onderzoek-naar-ongeval-a73-in-volle-gang"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ca2261a2-6776-11e9-a27a-02d1dbdc35d1.jpg"
---

<p class="intro">De politie is nog druk bezig met het onderzoek naar een verkeersongeval op de snelweg A73 donderdagochtend in alle vroegte. De twee verdachten die zijn aangehouden, zitten nog vast. Zij waren bij het ongeluk gewond geraakt.</p> <p>De A73 was donderdagochtend vanaf Venray-Noord in de richting van Nijmegen uren afgesloten voor onderzoek naar verdachte stoffen. In een auto die bij het ongeval betrokken was, lagen jerrycans, waarschijnlijk met benzine. De recherche zoekt uit waarom de inzittenden die spullen bij zich hadden.</p><p>De verdachten haalden met hoge snelheid een politieauto in op de A73, die op weg was naar een melding. Even later raakte de auto een andere auto. Beide auto's botsten tegen de vangrail. De bestuurder van de auto die werd geraakt, bleef ongedeerd. Het ongeval gebeurde nabij Smakt, een dorp in de gemeente Venray.</p>
