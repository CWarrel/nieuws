---
layout: post
title: "Het liefst zou ik alles in de meubelshowroom kopen en thuis exact zo neerzetten"
date: Fri, 12 Apr 2019 13:00:00 GMT
categories: 
- overig 
- mensen 
externe_link: "https://www.volkskrant.nl/nieuws-achtergrond/ibtihal-zou-het-liefst-alles-in-de-meubelshowroom-kopen-en-thuis-exact-zo-neerzetten~b2034388/"
feature_image: "https://images4.persgroep.net/rcs/QLWZXNFif2cXdAGr_0leZt9xin4/diocontent/145385921/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Ik heb een ambivalente verhouding met spullen. Als spullen leuk, mooi of afgeprijsd zijn ontstaat er ineens een wens, een noodzaak zelfs, om het tafeltje of stoeltje in kwestie aan te schaffen, want o wat zou dat in die ene kamer goed tot zijn recht komen. Vaak moet daar ook een lampje, kussentje of kleedje bij om het geheel af te maken, uiteraard. En als ik dan toch bezig ben, kan ik net zo goed die gordijnstof bestellen, anders is het geluk niet compleet. Zo kan het gebeuren dat ik in een showroom het liefst alles in een vrachtwagen wil kieperen om het thuis exact zo neer te zetten. Zelf heb ik namelijk geen visie of smaak, dus die showrooms zijn een geweldige vondst. Er is wel één bezwaar: ik heb een grondige hekel aan spullen.
