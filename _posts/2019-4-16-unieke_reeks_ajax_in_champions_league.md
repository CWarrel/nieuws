---
layout: post
title: "Unieke reeks Ajax in Champions League"
date: Wed, 17 Apr 2019 00:02:14 +0200
category: sport
externe_link: "https://www.telegraaf.nl/sport/3456128/unieke-reeks-ajax-in-champions-league"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5b003fb8-6093-11e9-af69-0255c322e81b.jpg"
---

<p class="intro">Ajax moest drie voorrondes doorkomen om het hoofdtoernooi van de Champions League te halen en daarin staat het nu zelfs in de halve finales. De ploeg van trainer Erik ten Hag heeft daarmee geschiedenis geschreven.</p> <p>Nog nooit wist een club die drie voorrondes moest spelen de laatste vier te halen in het belangrijkste Europese bekertoernooi.</p><p>Ajax begon in de tweede voorronde met een dubbele zege op Sturm Graz (2-0 en 1-3). Vervolgens schakelden de Amsterdammers ook Standard Luik uit (2-2 en 3-0) en in de play-offs was Ajax te sterk voor Dinamo Kiev (3-1 en 0-0). In de groep bleef de Amsterdamse ploeg ongeslagen tegen AEK (3-0 thuis, 0-2 uit), Bayern MÃ¼nchen (1-1 en 3-3) en Benfica (1-0 thuis, 1-1 uit). In de achtste finales rekende Ajax na verlies van de thuiswedstrijd (1-2) af met titelverdediger Real Madrid: 1-4. In de kwartfinales moest ook Juventus, de ploeg van Cristiano Ronaldo, eraan geloven: 1-1 in Amsterdam, 1-2 in Turijn.</p><p>De laatste club van buiten de vijf grote competities in Europa die de halve finales van de Champions League haalde, was PSV in 2005.</p>
