---
layout: post
title: "Koerssprong Facebook; 3M keldert"
date: Thu, 25 Apr 2019 15:44:00 +0200
category: financieel
externe_link: "https://www.telegraaf.nl/financieel/3495059/koerssprong-facebook-3-m-keldert"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/80334590-6760-11e9-8c76-02d1dbdc35d1.jpg"
---

<p class="intro">Op Wall Street kende de Nasdaq donderdag een positieve start, terwijl de Dow Jones-index terrein moest prijsgeven. Hett aandeel Facebook had de wind stevig in de rug na goed ontvangen resultaten.</p> <p>De Dow-Jonesindex ging 0,8% omlaag naar 26375 punten. De brede S&amp;P 500 leverde 0,2% in, tot 2920 punten, en technologiebeurs Nasdaq won 0,3% en bereikte een recordstand van 8123 punten.</p><p>Microsoft koerste 3,7% hoger. De softwaregigant deed goede zaken met zijn clouddiensten en behaalde in het afgelopen kwartaal flink hogere omzet en winst. Facebook schoot 7,1% omhoog. Het sociale mediabedrijf voerde zijn opbrengsten met ruim een kwart op.</p><p>Tesla raakte 2% kwijt. De maker van elektrische auto's zette weer een verlies in de boeken na twee kwartalen op rij van zwarte cijfers. Het bedrijf werd naar eigen zeggen getroffen door onvoorziene omstandigheden, waardoor minder Tesla's van de band rolden.</p><p>Stijgende olieprijzen</p><p>De olieprijzen zetten de stijging door. De prijs voor een vat Brentolie steeg tot boven de 75 dollar, voor het eerst sinds oktober. De olieprijzen reageerden onder meer op het nieuws dat de Verenigde Staten zo snel mogelijk een einde willen maken aan de olie-ontheffingen op handelssancties tegen Iran.</p><p>3M kelderde 10%. Het industrieel concern verlaagde zijn winstverwachting voor 2019 en schrapt duizenden banen.</p><p>Southwest Airlines</p><p>Luchtvaartmaatschappij Southwest Airlines maakte als verwacht fors minder winst in het eerste kwartaal. De maatschappij kampt met de naweeÃ«n van de Boeing-affaire.</p><p>Er was ook nieuws op het overnamefront. Het Britse dochterbedrijf van winkelketen Walmart, Asda, mag van de Britse toezichthouder niet fuseren met branchegenoot Sainsbury. Verder liet Bristol-Myers Squibb weten dat de aandeelhouders akkoord zijn met de mega-overname van biotechnoloog Celgene. De farmaceut krikte ook zijn omzet en winst in het eerste kwartaal op.</p>
