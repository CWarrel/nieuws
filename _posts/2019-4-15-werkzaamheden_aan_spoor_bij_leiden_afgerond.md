---
layout: post
title: "Werkzaamheden aan spoor bij Leiden afgerond"
date: Mon, 15 Apr 2019 08:31:57 +0200
category: binnenland
externe_link: "https://www.telegraaf.nl/nieuws/3444951/werkzaamheden-aan-spoor-bij-leiden-afgerond"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2b2ce6f2-5f48-11e9-8459-02d1dbdc35d1.jpg"
---

<p class="intro">De werkzaamheden rond Leiden Centraal zijn na drie weken afgerond. De Nederlandse Spoorwegen melden dat ProRail alle sporen heeft vrijgegeven en dat de treinen vanaf maandag weer volgens de normale dienstregeling rijden.</p> <p>Door het werk rond Leiden was er een aangepaste dienstregeling met minder treinen. Reizigers ondervonden daarvan overlast. Verschillende storingen maakten het ongemak nog groter.</p><p>Vorige week maakten ProRail en de NS excuses voor de overlast. Verder biedt de NS van maandag tot en met vrijdag als tegemoetkoming koffie aan de reizigers aan. Dat gebeurt in de ochtend- en de avondspits op de stations Den Haag CS, Den Haag HS, Amsterdam Zuid, Amsterdam Sloterdijk, Haarlem en Leiden.</p><p>Vorige week zei staatssecretaris Stientje van Veldhoven (Infrastructuur) dat ze het een goed idee zou vinden als een kopje koffie wordt aangeboden aan treinreizigers die de dupe waren van de werkzaamheden rond Leiden.</p>
