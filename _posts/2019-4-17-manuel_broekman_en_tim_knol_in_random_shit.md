---
layout: post
title: "Manuel Broekman en Tim Knol in Random Shit"
date: Wed, 17 Apr 2019 17:22:04 +0200
category: entertainment
externe_link: "https://www.telegraaf.nl/entertainment/3460971/manuel-broekman-en-tim-knol-in-random-shit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8e54b146-6124-11e9-b144-0255c322e81b.jpg"
---

<p class="intro">Ook Manuel Broekman, Olivia Lonsdale, Tim Knol en Dennis Weening spelen rolletjes in Random Shit, de nieuwe Videoland-serie van de makers van New Kids. Dat hebben de makers woensdag bekendgemaakt. Daarnaast zijn onder anderen Tina de Bruin, Nick Golterman, Martijn Hillenius, Pieter Bouwman, Hanna van Vliet en Pepijn Schoneveld te zien in de absurdistische serie.</p> <p>Random Shit, dat vanaf donderdag te zien is op Videoland, bestaat uit acht afleveringen die allerlei losse verhalen en sketches bevatten. De hoofdrollen worden gespeeld door komieken Henry van Loon en Ruben van der Meer. Bijrollen zijn er onder meer voor Jelka van Houten, Jennifer Hoffman, Horace Cohen en Gijs Naber.</p><p>In Random Shit wordt Henry van Loon uitgenodigd op het hoofdkantoor van Videoland om een hitserie met zichzelf in de hoofdrol te bedenken. Ondertussen dreigt de humorloze Videoland-directeur Gerard (Ruben van der Meer) zichzelf van kant te maken.</p><p>Complete vrijheid</p><p>Van Loon, die het afgelopen seizoen doorbrak bij het grote publiek dankzij hitserie De Luizenmoeder, speelt in de serie 21 verschillende rollen. De sketches zijn gemaakt door talloze Nederlandse regisseurs, zoals Michiel ten Horn (Aanmodderfakker), Max Porcelijn (Plan C) en de bedenkers, Steffen Haars en Flip van der Kuil, zelf.</p><p>Volgens de makers gaf Videoland het team „complete vrijheid om te doen wat we wilden. Je gaat van de serie houden of je haat het, er zit weinig tussenin.”</p>
