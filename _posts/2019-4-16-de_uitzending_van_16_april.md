---
layout: post
title: "De uitzending van 16 april"
date: Tue, 16 Apr 2019 11:48:05 +0200
category: binnenland
externe_link: "http://feeds.nos.nl/~r/nosnieuwsbinnenland/~3/rD261ZaYGDE/2280706"
feature_image: "https://nos.nl/data/image/2019/04/16/544041/1008x567.jpg"
---

<h2>Parijs, the day after</h2>
<p>Volgens de Franse brandweer is het vuur in de Notre-Dame volledig gedoofd. Hoeveel de wederopbouw gaat kosten en hoe lang het gaat duren, is nog niet duidelijk. Hoewel de brandweer de structuur van de kathedraal uit de twaalfde eeuw heeft weten te redden, is het houten raamwerk en het dak van het bouwwerk grotendeels verwoest. Ook is 70 procent van de kunst in de Notre-Dame vernietigd.</p>
<p>Franse luxe modemerken en rijke Franse families stellen inmiddels honderden miljoenen beschikbaar voor de restauratie van de kathedraal. Ook komt er een internationale inzamelingsactie. Nieuwsuur is in Parijs en heeft het laatste nieuws vanavond.</p>
<h2>Chinezen stalen bedrijfsgeheimen ASML?</h2>
<p>Chinese oud-medewerkers van ASML zouden op grote schaal bedrijfsgeheimen gestolen hebben van de Veldhovense chipmachinefabrikant ASML. Met een schade van enkele honderden miljoenen euro's gaat het om een van de grootste spionagezaken ooit bij een Nederlands bedrijf.</p>
<p>ASML bouwt complexe chipmachines en is daarin wereldwijd de marktleider. Er is veel kennis voor nodig is om die te kunnen maken en het is van groot belang voor het bedrijf om die kennis in huis te houden en niet met concurrenten te delen. Eerder werd er door Chinese hackers geprobeerd data bij het bedrijf te stelen. Vanavond is ASML-topman Peter Wennink te gast.</p>
<h2>Kamer buigt zich over stimuleringsmaatregelen elektrische auto's</h2>
<p>De belastingvoordelen van elektrische auto's kosten honderden miljoenen meer dan verwacht omdat er veel meer elektrische auto's zijn verkocht dan gedacht. Er zijn vorig jaar 25.068 volledig elektrische auto's verkocht: veel meer dan geprognosticeerd. In de Tweede Kamer is er vandaag een hoorzitting over.</p>
<p>Strijdpunt is een omstreden rekenmodel dat ten grondslag ligt aan de verstrekte subsidies op elektrische auto's. Dit omstreden CARbonTAX-model, dat door het Planbureau voor de Leefomgeving (PBL) wordt gebruikt om de effecten van het fiscale beleid te voorspellen, heeft volgens Kamerleden gezorgd voor "bizar lage ramingen". Het model is geheim en in particulier bezit en daarom niet controleerbaar. En het is ook gebruikt voor de berekeningen van het Klimaatakkoord, tot en met het jaar 2030.</p>
<p>Eerder had ook de Algemene Rekenkamer zo haar bedenkingen bij de fiscale regelingen. "Moet het wel allemaal fiscaal?" Bekijk het hieronder.</p><img src="http://feeds.feedburner.com/~r/nosnieuwsbinnenland/~4/rD261ZaYGDE" height="1" width="1" alt=""/>
