---
layout: post
title: "Amsterdam hangt vlag halfstok voor Sri Lanka"
date: Mon, 22 Apr 2019 19:56:17 +0200
category: binnenland
externe_link: "https://www.telegraaf.nl/nieuws/3479708/amsterdam-hangt-vlag-halfstok-voor-sri-lanka"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f13482b6-6528-11e9-966f-0217670beecd.jpg"
---

<p class="intro">In Amsterdam zullen de vlaggen op het stadhuis dinsdag halfstok hangen vanwege de aanslagen in Sri Lanka. Het College van Burgemeester &amp; Wethouders komt dinsdagochtend bij elkaar om te praten over wat passend is om als mogelijke herdenking te organiseren in de hoofdstad, waarbij het bijvoorbeeld kan zijn dat de vlag van Sri Lanka op een groot openbaar gebouw wordt geprojecteerd.</p> <p>„Hoe we dat invullen, is elke keer anders”, zegt een woordvoerder.</p><p>Burgemeester Femke Halsema liet afgelopen weekend via sociale media weten: „We stand with Sri Lanka.”</p><p>Vorige maand, na de aanslag in Nieuw-Zeeland sprak wethouder Rutger Groot Wassink op een wake die voor de slachtoffers van de aanslag in Christchurch op de Dam werd georganiseerd door het 21 maart comité. Hij zei daar: „Het gemeentebestuur van Amsterdam snapt heel goed dat velen geschokt zijn en dat er bezorgdheid en ongerustheid. Daarom hebben we ook maatregelen genomen. We willen klip en klaar zeggen: ’Wij staan naast u. Schouder aan schouder. Iedereen blijf met je poten van onze moslims af’.”</p><p>Halsema bezocht na de aanslagen in Nieuw-Zeeland de Al-Kabir-moskee om haar medeleven te tonen.</p><p>De gruwelijke aanslagen in Sri Lanka werden door projecties herdacht in Tel Aviv en Parijs. In veel steden hangt de vlag halfstok.</p>
