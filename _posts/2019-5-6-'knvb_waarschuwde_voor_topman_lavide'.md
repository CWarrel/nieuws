---
layout: post
title: "'KNVB waarschuwde voor topman Lavide'"
date: Mon, 06 May 2019 13:31:31 +0200
categories: 
- financieel 
- koersen 
externe_link: "https://www.telegraaf.nl/financieel/3542602/knvb-waarschuwde-voor-topman-lavide"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fbcf4b36-6ff3-11e9-bf44-02d2fb1aa1d7.jpg"
---

<p class="intro">De KNVB heeft drie clubs in het betaald voetbal gewaarschuwd voor de Zeeuwse miljonair Salar Azimi, de topman van het beursfonds Lavide. De voetbalbond kreeg vanuit het openbaar bestuur de tip dat er vraagtekens zijn bij de herkomst van het vermogen van de zakenman. Dat schrijft NRC Handelsblad. De voetbalbond waarschuwde de clubs toen zij in zee dreigden te gaan met Azimi of tot een verdere samenwerking over wilden gaan.</p> <p>Azimi zou structureel meer uitgeven dan hij op papier verdiende, zo stellen bronnen binnen de opsporing en het openbaar bestuur. Geconfronteerd met de informatie zegt Azimi zelf voor het eerst te horen over de waarschuwing van de KNVB. „Het doet me niks. Mijn geldstromen zijn zo eerlijk als wat. Ik ben gecontroleerd door de Belastingdienst en die weet precies waar het geld vandaan komt en hoe ik het heb verdiend.”</p><p>In beursfonds Lavide zijn verschillende activiteiten opgenomen, zoals bijvoorbeeld Hotel De Elderschans in Aardenburg, samen met de exploitatie en alle omliggende gronden; Hotel Du Commerce in Oostburg, Partyschip The Lambo en Voetbalclub Koninklijke Patro Eisden in Maasmechelen.</p>
