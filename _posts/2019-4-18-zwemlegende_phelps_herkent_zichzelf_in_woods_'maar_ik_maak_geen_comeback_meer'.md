---
layout: post
title: "Zwemlegende Phelps herkent zichzelf in Woods: 'Maar ik maak geen comeback meer'"
date: Thu, 18 Apr 2019 11:13:40 +0200
category: sport
externe_link: "https://nos.nl/l/2280991"
feature_image: "https://nos.nl/data/image/2019/04/18/544497/1008x567.jpg"
---

<p>Voormalig zwemmer Michael Phelps was een van de mensen die zondag op Augusta getuige was van de historische Masters-overwinning van zijn landgenoot Tiger Woods. De Amerikaanse golflegende won - na een lange periode van ellende - voor het eerst in elf jaar weer een major.</p>
<p>"Naar de Masters gaan, dat was al een droom die uitkwam. Het stond al heel lang op mijn wensenlijstje", laat 28-voudig olympisch medaillewinnaar Phelps weten. "Dat ik dan ook nog iemand als Tiger Woods zijn comeback zo zie bekronen. Dat is echt ongelooflijk."</p>
<p>De Amerikaan, die in 2016 voor de tweede keer een punt zette achter zijn loopbaan, herkent veel van zichzelf in Woods. Hij kampte met depressies, reed onder invloed en kwam in aanraking met drugs. Woods viel ver terug vanwege blessures, maar ook vanwege buitenechtelijke affaires.</p>
<p>"Iedere keer terugvechten, ik weet hoe het voelt", vervolgt Phelps. "We hebben een beetje dezelfde routes afgelegd. Niets is dan mooier om terug te keren aan de top. Ik kan hem alleen maar feliciteren. Ik ben benieuwd wat de toekomst hem nog meer brengt."</p>
<h2>Comeback</h2>
<p>De comeback van Woods zal er niet toe leiden dan Phelps weer het zwembad in duikt: "Nee, ik ga niet meer terugkeren." In plaats daarvan slaat hij regelmatig een balletje op de golfbaan.</p>
