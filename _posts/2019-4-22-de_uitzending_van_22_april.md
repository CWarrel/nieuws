---
layout: post
title: "De uitzending van 22 april"
date: Mon, 22 Apr 2019 11:23:06 +0200
category: binnenland
externe_link: "http://feeds.nos.nl/~r/nosnieuwsbinnenland/~3/BcE08y1M6Hc/2281547"
feature_image: "https://nos.nl/data/image/2019/04/21/545223/1008x567.jpg"
---

<h2>Sri Lanka rouwt na bloedige aanslagen</h2>
<p>Het dodental van de aanslagen in Sri Lanka is opgelopen tot 290. De verantwoordelijkheid is nog niet opgeëist, maar de aanslagen zijn vermoedelijk gepleegd door zeven zelfmoordterroristen. De politie heeft inmiddels 24 mensen aangehouden, allemaal afkomstig uit Sri Lanka.</p>
<p>In de uitzending uiteraard het laatste nieuws. En we kijken naar wat we meer weten over de achtergrond van de vermoedelijke daders, mogelijk aanhangers van de radicale islamitische groepering National Thowheeth Jama'ath.</p>
<h2>Komiek Zelensky wint presidentsverkiezingen Oekraïne</h2>
<p>De presidentsverkiezingen in Oekraïne zijn gewonnen door komiek en acteur Volodymyr Zelensky. Hij versloeg zittend president Porosjenko ruimschoots met bijna driekwart van de stemmen.</p>
<p>Inhoudelijk wilden de twee kandidaten ongeveer hetzelfde: onder meer een einde aan de strijd in Oost-Oekraïne, teruggave van de Krim en meer samenwerking met het Westen. De campagne draaide dan ook vooral om de persoonlijkheden van de kandidaten.</p>
<p>Wat wil Zelensky verder, en wat betekent zijn overwinning voor Oekraïne en de relatie van het land met Rusland en het Westen?</p><img src="http://feeds.feedburner.com/~r/nosnieuwsbinnenland/~4/BcE08y1M6Hc" height="1" width="1" alt=""/>
