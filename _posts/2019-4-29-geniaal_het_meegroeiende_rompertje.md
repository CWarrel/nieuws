---
layout: post
title: "Geniaal: het meegroeiende rompertje"
date: Mon, 29 Apr 2019 07:18:53 +0200
category: opmerkelijk
externe_link: "https://www.telegraaf.nl/nieuws/3508412/geniaal-het-meegroeiende-rompertje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/989ae1a6-6a58-11e9-a27a-02d1dbdc35d1.jpg"
---

<p class="intro">Baby’s groeien als kool, maar helaas hun kleding niet. Jonge ouders weten er alles van: de rompertjes, telkens een maatje groter, zijn niet aan te slepen in de babytijd.</p> <p>Voor dat probleem hebben studenten van de Universiteit Hasselt een oplossing gevonden. De meegroeiende rompertjes – onder de naam IZI-fit – zijn gemaakt voor baby’s van vier tot twaalf maanden oud, zo schrijft Het Nieuwsblad. Het rompertje ’groeit’ acht maanden mee met het kindje.</p><p>Het systeem werkt met drukknopen: zowel in de breedte als in de hoogte kun je het kledingstuk dus wat groter of kleiner maken. „Zo is het ook handig voor wat molligere of grotere kindjes”, zegt Seppe Lecis (21), één van de vijf studenten Handelswetenschappen die het bedrijfje opzette.</p><p>„We hebben er nu 150 verkocht en al 80 bestellingen genoteerd. Bovendien werken we ook aan een maat voor 0 tot 4 maanden, zo kun je het eerste levensjaar opvangen met twee rompertjes in plaats van zes.”</p><p>Een jury vond die uitvinding zo goed, dat ze de vijf studenten beloonden met de hoofdprijs van de VLAJO Small Business Project: de beste studentenonderneming van ons land. Binnenkort mogen ze hun vondst in Oslo voorstellen waar ze de Europese prijs voor student-ondernemers hopen binnen te halen.</p>
