---
layout: post
title: "Veerman na val laatste op brug, maar 'zo'n finale turnen is gewoon supervet'"
date: Sat, 13 Apr 2019 16:36:35 +0200
category: sport
externe_link: "https://nos.nl/l/2280276"
feature_image: "https://nos.nl/data/image/2019/04/13/543324/1008x567.jpg"
---

<p>Sanna Veerman heeft bij de EK turnen niet voor een verrassing kunnen zorgen in de brugfinale. De pas 17-jarige debutante moest tijdens haar oefening van de brug en eindigde met 12,366 punten op de achtste en laatste plaats.</p>
<p>Veerman had zich in het Poolse Szczecin met de vierde score (14,133) voor de finale geplaatst. Haar kwalificatieoefening had een 6,1 als uitgangswaarde, in de finale bedroeg die door alle foutjes slechts 5,5.</p>
<h2>'Jammer, maar supervet'</h2>
<p>Nadat ze haar oefening had afgebroken, maakte Veerman hem nog wel af, maar na afloop gaf ze toe geen moment lekker te hebben geturnd. "Als het in het begin lekker gaat, heb je ritme en kun je daarop voortbouwen. Maar als dat ietsjes anders gaat... dat is jammer", sipte ze.</p>
<p>Desondanks zorgde het feit dat ze in de finale stond voor blijdschap. "Dit wil je al als klein meisje, ik zei nog tegen mijn moeder: 'Ik wil echt zo'n finale turnen'. Dus dit is gewoon supervet."</p>
<p>De Belgische Nina Derwael, titelhoudster en wereldkampioene op brug, liet de EK in Polen schieten. De Zweedse Jonna Adlerteg, de nummer twee van 2018, werd slechts vijfde.</p>
<p>De 18-jarige Russin Anastasija Iljankova, die in 2017 vierde werd op de WK, profiteerde en veroverde haar eerste grote titel.</p>
<p>De gouden oefening van Anastasija Iljankova: </p>
<p>Ook de Europese titel op sprong ging naar Rusland. De 23-jarige Maria Paseka voegde nog maar eens een medaille toe aan haar verzameling eremetaal.</p>
<p>Ze won op sprong al eerder goud op de EK (2015) en de WK (2015 en 2017) en veroverde brons en zilver op de Spelen.</p>
<p>De Fran√ßaise Coline Devillard, Europees kampioene in 2017 en vorig jaar zesde, eindigde op 0,066 als tweede.</p>
