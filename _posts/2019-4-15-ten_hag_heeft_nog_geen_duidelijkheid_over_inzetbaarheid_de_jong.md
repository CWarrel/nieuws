---
layout: post
title: "Ten Hag heeft nog geen duidelijkheid over inzetbaarheid De Jong"
date: Mon, 15 Apr 2019 19:29:23 +0200
category: sport
externe_link: "https://nos.nl/l/2280624"
feature_image: "https://nos.nl/data/image/2019/04/15/543913/1008x567.jpg"
---

<p>Erik ten Hag wil een dag voor het Champions League-treffen met Juventus niks prijsgegeven over de formatie waarin Ajax zal aantreden in Turijn. "We gaan het morgen zien", zegt de trainer bij herhaling.</p>
<p>Zijn opstelling kent op negen van de elf posities geen geheimen voor de buitenwereld, maar de belangrijkste vragen zijn wel of Frenkie de Jong fit genoeg is om te spelen en hoe het gemis van de geschorste Nico Tagliafico wordt opgevangen.</p>
<p>Over de inzetbaarheid van De Jong tast Ten Hag zelf ook nog in het duister. "Frenkie is positief gestemd, maar dat is hij altijd. Op dit moment heb ik nog geen indicatie over wat er mogelijk is."</p>
<h2>Ten Hag bereid om risico te nemen</h2>
<p>Ook de training van maandagavond zal geen uitsluitsel geven volgens Ten Hag, die in geval van twijfel bereid is een risico te nemen met zijn bepalende middenvelder. "Maar dan moet het wel medisch verantwoord zijn."</p>
<p>Wat betreft de puzzel die de coach achterin heeft door de schorsing van Tagliafico wilde hij zijn Italiaanse collega Massimiliano Allegri niets wijzer maken. "We hebben een aantal opties op linksachter", was Ten Hag kortaf. "Daley Sinkgraven, Daley Blind en Noussair Mazraoui."</p>
