---
layout: post
title: "Pierie gaat niet naar Amsterdam om in Jong Ajax te spelen"
date: Fri, 19 Apr 2019 23:08:51 +0200
category: sport
externe_link: "https://nos.nl/l/2281230"
feature_image: "https://nos.nl/data/image/2019/04/19/544835/1008x567.jpg"
---

<p>Kik Pierie tekende woensdag een contract voor vijf jaar bij Ajax. Twee dagen later verloor hij met sc Heerenveen ietwat onterecht bij Heracles Almelo. De 18-jarige verdediger stond na afloop met gemengde gevoelens de mannen van Eredivisie op Vrijdag te woord.</p>
<p>"Aan de ene kant ben je blij dat het allemaal rond is, aan de andere kant had je na deze wedstrijd met drie punten naar huis moeten gaan."</p>
<p>Voor het jonge talent was het woensdag slechts een kwestie van tekenen. "Het speelde natuurlijk al een tijdje. Eigenlijk wist ik al een week of twee dat het rond was, maar de handtekening moest nog gezet worden. En als die gezet is, is het zwart op wit ook rond."</p>
<p>Pierie is nog jong, maar aan ambitie geen gebrek. "Natuurlijk wil je spelen. Ik zou ook niet die kant op gaan als je geen kans hebt op speelminuten. Ik ga voor mijn kans en hoe dat zal lopen, dat zullen we wel zien. Ik zou niet die stap maken als ik het hele seizoen in Jong Ajax zou spelen."</p>
