---
layout: post
title: "Zidane krijgt Real nog niet aan de praat"
date: Mon, 15 Apr 2019 23:00:59 +0200
category: sport
externe_link: "https://www.telegraaf.nl/sport/3449958/zidane-krijgt-real-nog-niet-aan-de-praat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9244318c-5fc1-11e9-96f7-02d2fb1aa1d7.jpg"
---

<p class="intro">Ook onder ’succestrainer’ Zinédine Zidane blijft Real Madrid vooralsnog moeizaam voetballen.</p> <p>De nummer drie van La Liga kwam bij middenmoter Leganés niet verder dan 1-1. Voor Zidane, die vorige maand terugkeerde op de Madrileense bank als opvolger van de ontslagen Santiago Solari, was het de tweede domper in zijn tweede termijn. Eerder verloor hij met Real al met 2-1 bij Valencia.</p><p>Op slag van rust kwam de thuisclub op voorsprong door een treffer van Jonathan Silva. Karim Benzema zorgde in de 51e minuut voor de gelijkmaker. De Franse aanvaller tekende voor de laatste vijf competitietreffers van zijn kwakkelende ploeg.</p><p>De achterstand van Real Madrid op runner-up Atlético Madrid liep op tot vier punten. Koploper Barcelona heeft dertien punten meer dan de ploeg van Zidane.</p>
