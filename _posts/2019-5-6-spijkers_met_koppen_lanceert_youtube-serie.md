---
layout: post
title: "Spijkers met Koppen lanceert YouTube-serie"
date: Mon, 06 May 2019 22:46:06 +0200
category: entertainment
externe_link: "https://www.telegraaf.nl/entertainment/3545165/spijkers-met-koppen-lanceert-you-tube-serie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f8827e8e-703f-11e9-8873-0218eaf05005.jpg"
---

<p class="intro">Het populaire NPO Radio 2-programma Spijkers met Koppen heeft een nieuwe YouTube-serie over Nederlandse comedians gelanceerd. In de zesdelige reeks krijgen bekende en onbekende cabaretiers ongebruikelijke vragen voorgeschoteld.</p> <p>De eerste aflevering van de serie met de naam Spijkers met Nieuwe Koppen, met onder anderen Roue Verveer, Stefan Pop, Yora Rienstra en Stefano Keizers, is zaterdag online gezet. In deze episode proberen comedians de vraag te beantwoorden wie zij zijn en waar zij het meest trots op zijn.</p><p>Het programma Spijkers met Koppen vierde onlangs zijn 30e verjaardag. Het programma wordt al ruim twee decennia gepresenteerd door Dolf Jansen en Felix Meurders. De NPO wilde vorig jaar dat die laatste met pensioen ging, maar na een stortvloed aan protesten van luisteraars en belangenorganisaties mocht Meurders blijven. Sindsdien worden er in de sketches in het programma wel opvallend vaak komische toespelingen op zijn leeftijd (72) gemaakt.</p>
