---
layout: post
title: "Recept van de dag: tonijn op toast"
date: Mon, 25 Mar 2019 10:39:35 +0100
category: overig
externe_link: "https://www.telegraaf.nl/vrij/3344083/recept-van-de-dag-tonijn-op-toast"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e6c53954-4ee1-11e9-adbe-0218eaf05005.jpg"
---

<p class="intro">Mijn visvriend Bart van Olphen trekt vandaag heel hard aan de bel met de campagne Stop Foute Tonijn! 93% van alle tonijn uit blik die we in Nederland eten, blijkt niet duurzaam te zijn. En laat dat nou net het meest gegeten visproduct voor thuisconsumptie in ons land zijn. Wat is foute tonijn? Die is op industriële manier gevangen uit ongezonde visbestanden met enorme bijvangsten. Met deze onnodige overbevissing vullen grote conservenmerken al decennia hun zakken. Is er een goed tonijn alternatief? Jazeker!</p> <p>Koop een blikje met MSC-keurmerk (het bekende blauwe logo) en hengel gevangen tonijn waarmee de lokale bevolking waar de vis wordt gevangen, ook steun krijgt. Waar koop je dit dan? Fish Tales verkoopt uitsluitend deze goede tonijn en bij de andere merken zal je na lang zoeken hier en daar een verdwaald blikje vinden. Daarom vandaag het nationale tonijnrecept van de Malediven.</p><p>Nodig voor twee personen met een goed geweten</p><p>• ½ rode ui, gesnipperd</p><p>• 1 rode peper, zaadlijsten verwijderd, fijngehakt</p><p>• sap van 1 limoen</p><p>• 90 gr geraspte kokos (vers of uit een pakje)</p><p>• 2 verse curryblaadjes of als je die niet kunt vinden</p><p>• 4 takjes koriander</p><p>• 1 blikje goede tonijn in water van 160 gram (uitgelekt ongeveer 110 gr)</p><p>• 2 toast van lekker brood</p><p>• zout</p><p>Bereiding:</p><p>Doe een boterhamzakje om je hand als bescherming tegen de rode peper. Kneed in een kom de rode ui, rode peper, het limoensap en een halve theelepel zout door elkaar. Meng hier met een lepel de kokos, curry- of korianderblaadjes en tonijn er doorheen. Lekker op vers geroosterde toast. En als ik je weer met een fout blikje zie, dan zwaait er wat!</p>
