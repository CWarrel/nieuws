---
layout: post
title: "Komiek Zelensky wint presidentsverkiezingen Oekra誰ne"
date: Sun, 21 Apr 2019 19:34:25 +0200
category: nieuws
externe_link: "https://nos.nl/l/2281485"
feature_image: "https://nos.nl/data/image/2019/04/21/545220/1008x567.jpg"
---

<p>De presidentsverkiezingen in Oekra誰ne zijn gewonnen door de komiek en acteur Volodymyr Zelensky. Hij heeft zijn tegenstander, zittend president Porosjenko, ruimschoots verslagen in de tweede en beslissende ronde.</p>
<p>Na het tellen van meer dan de helft van het aantal uitgebrachte stemmen blijkt dat Zelensky op ongeveer 73 procent van de stemmen uitkomt. Hij had de eerste ronde, drie weken geleden, ook al ruim gewonnen.</p>
<p>Zelensky zei na zijn overwinning dat hij het Oekra誰ense volk nooit zal teleurstellen. Als zijn eerste taak als president ziet Zelensky het terughalen van alle gevangengenomen militairen uit het opstandige oosten van het land en Rusland.</p>
<p>Porosjenko heeft zijn verlies inmiddels erkend. Hij zegt dat Zelensky hem overtuigend heeft verslagen en dat hij volgende maand zal aftreden. Ook zegt hij dat hij actief zal blijven in de politiek.</p>
<h2>Tv-serie</h2>
<p>Inhoudelijk willen de twee kandidaten ongeveer hetzelfde, bleek in de campagne. Ze pleitten beiden onder meer voor een einde aan de strijd in Oost-Oekra誰ne, teruggave van de Krim en meer samenwerking met het Westen. De campagne draaide dan ook vooral om de persoonlijkheden van de kandidaten.</p>
<p>De 41-jarige Zelensky speelt in een populaire tv-serie een leraar die president wordt en de strijd aanbindt met corruptie. Politieke ervaring heeft hij niet. Dat laatste gebruikte zijn tegenstander Porosjenko in de campagne om stemmen te trekken.</p>
<p>Op zijn beurt zei Zelensky over de president dat die in het geheim banden onderhoudt met Rusland. Ook verweet hij de oud-zakenman Porosjenko dat die steenrijk is in een land waarin de koopkracht van burgers al jaren daalt.</p>
