---
layout: post
title: "TLC droomt van tournee met de Spice Girls"
date: Fri, 03 May 2019 23:58:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3536015/tlc-droomt-van-tournee-met-de-spice-girls"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/10a59742-6def-11e9-8459-02d1dbdc35d1.jpg"
---

<p class="intro">Als de dames van TLC mochten kiezen met wie ze graag willen toeren, dan kozen ze voor de Spice Girls. „Het lijkt me echt fantastisch om op toer te gaan met de Spice Girls. Ik denk dat een TLC en Spice Girls tournee echt episch zou zijn”, zegt Rozonda ’Chilli’ Thomas in Billboard.</p> <p>De twee meidengroepen uit de jaren 90 hebben het er zelfs al eens over gehad. „We hebben met een paar meiden gepraat dus hopelijk kan er in de toekomst echt een tournee komen”, zegt de 48-jarige Chilli, die eraan toevoegt ook graag met Missy Elliott of Outkast te willen toeren. „Dat zijn ook allemaal logische opties voor de fans.”</p><p>Voor TLC, bekend van hits als No Scrubs en Waterfalls, is het niet vreemd om het podium met andere artiesten te delen. Zo toeren ze deze zomer met rappers Nelly en Flo Rida en werden ze tijdens hun tournee in 1999 bijgestaan door Destiny’s Child en Christina Aguilera. „Het maakt het een stuk leuker voor de fans want ze houden van meerdere artiesten. Als je de juiste groep bij elkaar hebt dan is dat helemaal geweldig.”</p><p>Divers</p><p>Ondanks het feit dat TLC, dat naast Chilli bestaat uit Tionne ’T-Boz’ Watkins, vooral in de jaren 90 hits scoorde is hun publiek volgens Chilli heel divers. „Het is fantastisch om vanaf het podium het verschil in leeftijd te zien. Het is bizar. Er zijn mensen van mijn oma’s leeftijd en 5-jarigen bij onze concerten.”</p><p>TLC werd in 1994 bekend bij het grote publiek met het album CrazySexyCool. Op dat moment bestond de groep nog uit drie leden. Rapper Lisa ’Left Eye’ Lopes overleed in 2002 na een auto-ongeluk.</p>
