---
layout: post
title: "’Familie van dood gevonden jongetje (9) azc afgeperst’"
date: Thu, 25 Apr 2019 14:46:44 +0200
category: buitenland
externe_link: "https://www.telegraaf.nl/nieuws/3495019/familie-van-dood-gevonden-jongetje-9-azc-afgeperst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cc4268fe-675a-11e9-b689-0217670beecd.png"
---

<p class="intro">De familie van het Palestijnse jongetje dat woensdag dood werd aangetroffen bij een azc, is mogelijk afgeperst. Er zou een ton aan losgeld zijn geëist van de tante, anders zou ze de pas 9-jarige Daniël „niet meer levend terugzien.”</p> <p>De tante kreeg die bedreiging dinsdag via een sms in het Engels. Het bleken geen loze woorden. De avond ervoor verdween Daniël toen hij een stukje ging fietsen. De jongen werd woensdagmiddag door de politie in een gracht bij een asielzoekerscentrum in het Belgische Broechem overleden aangetroffen, na een zoektocht met helikopters en speurhonden. Zijn handen en voeten waren nog vastgebonden, zegt een oom van Daniël tegen de krant. Vermoedelijk is het levenloze lichaam een tijd na de moord door de daders in de gracht gedumpt, maar zeker is dat niet, meldt Nieuwsblad.</p><p>Justitie in België heeft een gerechtelijk onderzoek geopend en er zijn al vijf verdachten aangehouden, onder wie een 17-jarige verdachte. Zij zijn allen Palestijn. Drie van hen verbleven in hetzelfde opvangcentrum als de jongen, twee anderen verbleven elders. Hij verbleef daar volgens Belgische media al vier maanden met onder meer zijn moeder.</p><p>Ongeloof</p><p>In het asielcentrum reageren de bewoners verslagen en met veel ongeloof op het nieuws van de dood van de jongen. „Daniël was hier heel geliefd. Altijd goedgezind, altijd lachen en altijd zingen – hij kon heel goed zingen, vooral Arabische rapliedjes”, zegt een asielzoeker die de jongen en zijn moeder goed kende. „Hij speelde ook altijd met iedereen. Hij voetbalde, reed constant rond op zijn fiets. Iedereen had hem er graag bij.”</p>
