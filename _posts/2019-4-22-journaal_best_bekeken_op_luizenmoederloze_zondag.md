---
layout: post
title: "Journaal best bekeken op Luizenmoederloze zondag"
date: Mon, 22 Apr 2019 09:08:33 +0200
category: entertainment
externe_link: "https://www.telegraaf.nl/entertainment/3478297/journaal-best-bekeken-op-luizenmoederloze-zondag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7eb1cb8c-64cd-11e9-8854-0217670beecd.jpg"
---

<p class="intro">Het NOS Journaal van 20.00 uur was op de eerste zondag na het einde van kijkcijferhit De Luizenmoeder het best bekeken programma van de dag, meldt Stichting KijkOnderzoek. In de avond stemden bijna 1,7 miljoen mensen om 20.00 uur af op NPO 1. Even daarvoor keken ruim 1,4 miljoen kijkers naar de samenvattingen van de eredivisie in Studio Sport.</p> <p>Caroline Tensen wist met EÃ©n Tegen 100 op RTL 4 om half tien zo'n 1,4 miljoen kijkers te trekken, zij nam daarmee de derde plek in van de Dag Top 25. Verder was er zondag ook aandacht voor sport. Zo zagen 's middags 567.000 mensen op NPO 1 hoe Mathieu van der Poel de Amstel Gold Race won. De eredivisiewedstrijd PSV-ADO Den Haag op Fox Sports 1 trok 291.000 kijkers.</p><p>Ook opvallend was de kaskraker Batman Begins van regisseur Christopher Nolan, die 's avonds werd uitgezonden. De film, met Christian Bale in de hoofdrol, wist op Veronica 291.000 kijkers te trekken, evenveel dus als de wedstrijd van PSV. Het was goed voor een 24e plek, net voor hekkensluiter Morten op NPO 3 (270.000 kijkers).</p>
