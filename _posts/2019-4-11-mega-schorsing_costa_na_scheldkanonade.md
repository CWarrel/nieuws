---
layout: post
title: "Mega-schorsing Costa na scheldkanonade"
date: Thu, 11 Apr 2019 12:27:59 +0200
categories: 
- sport 
- voetbal 
externe_link: "https://www.telegraaf.nl/sport/3429889/mega-schorsing-costa-na-scheldkanonade"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/64754c9a-5c48-11e9-ba01-0255c322e81b.jpg"
---

<p class="intro">De tuchtcommissie van de Spaanse voetbalbond heeft spits Diego Costa van Atlético Madrid voor maar liefst acht wedstrijden geschorst.</p> <p>De international misdroeg zich zaterdag tijdens de verloren topper tegen FC Barcelona (2-0). Scheidsrechter Jesús Gil Manzano trok in de 28e minuut de rode kaart toen Costa hem uitschold.</p><p>De geboren Braziliaan riep lelijke dingen over de moeder van Manzano. Hij greep de scheidsrechter ook bij diens arm, toen Manzano naar zijn borstzak greep om geel te trekken voor de protesterende verdedigers José Maria Giménez en Diego Godin van Atlético.</p><p>De tuchtcommissie besloot Costa hard te straffen. Hij kreeg vier duels schorsing voor zijn scheldpartij en daar bovenop nog vier duels voor het vastpakken van Manzano.</p><p>Als Atlético Madrid niet in beroep gaat, zit het seizoen van de 30-jarige spits er al op. De Madrilenen spelen nog zeven wedstrijden tot aan de zomer.</p>
