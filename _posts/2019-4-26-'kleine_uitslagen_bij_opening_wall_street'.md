---
layout: post
title: "'Kleine uitslagen bij opening Wall Street'"
date: Fri, 26 Apr 2019 14:51:34 +0200
categories: 
- financieel 
- koersen 
externe_link: "https://www.telegraaf.nl/financieel/3501503/kleine-uitslagen-bij-opening-wall-street"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/64817106-6822-11e9-b689-0217670beecd.jpg"
---

<p class="intro">De aandelenbeurzen in New York gaan vrijdag naar verwachting met kleine uitslagen openen. Wederom buigen beleggers op Wall Street zich over een grote hoeveelheid bedrijfsresultaten van grote namen als Intel, Amazon, Ford Motor, ExxonMobil en Starbucks. Op macro-economisch gebied kwam een voorlopige raming over de groei van de Amerikaanse economie in het eerste kwartaal die beter uitviel dan verwacht.</p> <p>Volgens een eerste schatting groeide de economie van de Verenigde Staten in de eerste drie maanden van dit jaar met 3,2 procent op jaarbasis. Economen rekenden in doorsnee op een plus van 2,3 procent. 's Werelds grootste economie ging in het vierde kwartaal van 2018 met 2,2 procent vooruit. Kort na opening komt er nog een cijfer over het Amerikaanse consumentenvertrouwen van de Universiteit van Michigan.</p><p>Chipgigant Intel lijkt flink lager te gaan openen, na zwakke vooruitzichten voor het tweede kwartaal en het hele jaar. Mogelijk kunnen andere chipfondsen in New York onder druk komen te staan door de voorzichtige geluiden van Intel.</p><p>ExxonMobil en Chevron</p><p>Webwinkelconcern Amazon zag de winst in de afgelopen periode meer dan verdubbelen, naar een recordniveau. Amazon staat wat hoger voorbeurs. Ford staat voor een flink hoger begin dankzij beter dan verwachte resultaten. Het autoconcern profiteerde van sterke prestaties op de Amerikaanse thuismarkt. Koffieketen Starbucks verhoogde zijn winstverwachting voor heel 2019.</p><p>ExxonMobil, het grootste olie- en gasconcern van de VS, kwam met tegenvallende cijfers over de winst en productie. Branchegenoot Chevron deed het wel beter dan verwacht met de winst.</p><p>Handelsakkoord</p><p>Andere bedrijven met kwartaalpublicaties waren bijvoorbeeld speelgoedfabrikant Mattel, de maker van verzorgingsproducten Colgate-Palmolive, American Airlines, bandenproducent Goodyear, chemieconcern LyondellBasell en fabrikant van landbouwproducten en voedingsingrediÃ«nten Archer Daniels Midland.</p><p>Aan het handelsfront werd gemeld dat de Chinese president Xi Jinping in juni naar Washington zou gaan voor ondertekening van een handelsakkoord tussen China en de VS.</p><p>De aandelenbeurzen in New York sloten donderdag verdeeld, met een flinke koerswinst voor Facebook na sterke cijfers, terwijl industrieconcern 3M kelderde na een winstwaarschuwing en de aankondiging van fors banenverlies. De Dow-Jonesindex sloot 0,5 procent lager op 26.462,08 punten. De brede S&amp;P 500 ging een fractie omlaag tot 2926,17 punten. Technologiegraadmeter Nasdaq steeg 0,2 procent tot 8118,68 punten.</p>
