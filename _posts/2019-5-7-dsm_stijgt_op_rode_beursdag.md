---
layout: post
title: "DSM stijgt op rode beursdag"
date: Tue, 07 May 2019 16:15:26 +0200
categories: 
- financieel 
- koersen 
externe_link: "https://www.telegraaf.nl/financieel/3549532/dsm-stijgt-op-rode-beursdag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f3aa0c90-70d2-11e9-843b-02c309bc01c1.jpg"
---

<p class="intro">De Europese effectenbeurzen stonden dinsdag in de middaghandel een stuk lager. Beleggers maakten zich zorgen om de dreigende escalatie van het handelsconflict tussen de Verenigde Staten en China. Verder was er op het Damrak een reeks bedrijven dat met cijfers kwam. De update van speciaalchemiebedrijf DSM viel in goede aarde, maar PostNL kwam met tegenvallende cijfers en werd lager gezet.</p> <p>De AEX-index op Beursplein 5 stond kort na de opening op Wall Street 0,8 procent lager op 559,13 punten. De MidKap daalde 1,1 procent tot 790,31 punten. De beurzen in Parijs en Frankfurt daalden tot 1,1 procent, die in Londen stond 1,4 procent in het rood na een lang weekend. De beurs in Istanbul leverde 1,6 procent in nadat bekend was geworden dat lokale verkiezingen in de havenstad moeten worden overgedaan.</p><p>DSM was koploper bij de hoofdfondsen met een winst van 5 procent. Het speciaalchemieconcern verhoogde zijn verwachting voor de winstgevendheid in heel 2019, na een naar eigen zeggen goede start van het jaar. Ook telecombedrijf KPN was een van de zeldzame stijgers bij de grote bedrijven en kreeg er 1 procent bij. Verzekeraar Aegon was hekkensluiter met een min van 3,3 procent.</p><p>PostNL</p><p>PostNL stond onderaan bij de middelgrote bedrijven met een verlies van 7,2 procent. De omzet van het postbedrijf steeg afgelopen kwartaal, maar de winst daalde. Logistiek vastgoedfonds WDP was met een plus van 0,6 procent de grootste stijger.</p><p>Thomas Cook steeg 8,4 procent in Londen. De Duitse luchtvaartmaatschappij Lufthansa (min 1,5 procent) bevestigde een bod te doen op Condor, de vakantievlieger van de Britse reisorganisatie. In Brussel verloor bierbrouwer AB InBev 3,3 procent na publicatie van kwartaalcijfers.</p><p>BMW zakte 2,3 procent in Frankfurt. De automaker behaalde afgelopen kwartaal fors minder winst, onder meer door een voorziening voor een verwachte boete. Henkel, het Duitse moederbedrijf van merken als Schwarzkopf en Persil, leverde 4,7 procent in na tegenvallende resultaten. In ZÃ¼rich klom uitzender Adecco 1,1 procent na een positief handelsbericht.</p><p>De euro was 1,1186 dollar waard tegen 1,1196 dollar een dag eerder. De prijs van een vat Amerikaanse olie daalde 1,8 procent tot 61,11 dollar. Brentolie kostte 1,8 procent minder op 69,92 dollar per vat.</p>
