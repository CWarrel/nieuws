---
layout: post
title: "Beyoncé laat écht zien wat kinderen krijgen doet met je lijf"
date: Fri, 19 Apr 2019 13:05:33 GMT
categories: 
- entertainment 
- opinie 
externe_link: "https://www.volkskrant.nl/nieuws-achtergrond/beyonce-laat-echt-zien-wat-kinderen-krijgen-doet-met-je-lijf~bba1040f/"
feature_image: "https://images0.persgroep.net/rcs/p8xbyIkPoOpQni7B9WoMyLI6_mc/diocontent/145827200/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Coachella is, het moet gezegd, een vreselijk festival. Twee weekenden in april verandert de Californische Coloradowoestijn in een natuurreservaat voor influencers. Kosten noch moeite worden gespaard om er zo goed en avant-gardistisch mogelijk uit te zien en dat avant-gardistische ziet er, heel on-avant-gardistisch, bij iedereen hetzelfde uit. Het is steevast een mix van Khaleesi, My Little Pony en stripclub, waarbij het accent elk jaar wat verschuift. Zo lopen dit weekend, zag ik op Instagram, veel vrouwen met een doorschijnend lapje over hun string – onbewust een heerlijke metafoor voor de creatieve pretentie, de nieuwe kleren van de keizer.
