---
layout: post
title: "Sparta stelt kampioensfeest Twente uit met zege op Helmond"
date: Fri, 19 Apr 2019 21:52:32 +0200
category: sport
externe_link: "https://nos.nl/l/2281214"
feature_image: "https://nos.nl/data/image/2019/04/19/544797/1008x567.jpg"
---

<p>FC Twente moet nog even wachten op de titel in de eerste divisie. Twente was vanavond zonder te spelen kampioen geworden als concurrent Sparta had verloren van Helmond Sport, maar de Rotterdammers gingen niet in de fout.</p>
<p>Sparta won op Het Kasteel met 3-1 van de nummer negentien van de Keuken Kampioen Divisie. Twente krijgt maandag de kans op eigen kracht kampioen te worden.</p>
<p>Na een klein kwartier kwam Sparta op voorsprong dankzij Abdou Harroui. Nog geen tien minuten later schoot Lars Veldwijk uit een afgeslagen corner de 2-0 binnen.</p>
<p>Een kleine tien minuten voor tijd maakte Veldwijk na een counter de derde goal van de avond. In blessuretijd maakte Juul Respen nog een eretreffer voor Helmond.</p>
<h2>Twente dicht bij titel</h2>
<p>FC Twente had vanavond kampioen kunnen worden bij Jong Ajax, maar de gemeenten Ouder-Amstel en Amsterdam staken een stokje voor de wedstrijd uit angst voor ongeregeldheden.</p>
<p>Twente had slecht 185 kaarten gekregen voor het duel, maar veel meer supporters wilden naar Ajax afreizen om het kampioenschap te vieren.</p>
<p>Aanstaande maandag kan Twente alsnog de titel pakken, en dus na één jaar afwezigheid terugkeren naar de eredivisie, als het in eigen huis wint van Jong AZ.</p>
