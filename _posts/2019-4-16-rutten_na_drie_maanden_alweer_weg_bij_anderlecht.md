---
layout: post
title: "Rutten na drie maanden alweer weg bij Anderlecht"
date: Tue, 16 Apr 2019 10:15:37 +0200
category: sport
externe_link: "https://nos.nl/l/2280694"
feature_image: "https://nos.nl/data/image/2019/01/19/525600/1008x567.jpg"
---

<p>Fred Rutten is met onmiddellijke ingang vertrokken bij RSC Anderlecht. De trainer stapt op na de teleurstellende resultaten van de laatste weken.</p>
<p>Anderlecht is bezig aan een historisch slecht seizoen, waarin het zelfs voor het eerst in 56 jaar Europees voetbal dreigt mis te lopen. In de play-offs werden alle drie de wedstrijden verloren, een vierde duel werd bij een 2-0 achterstand gestaakt door ongeregeldheden.</p>
<p>"We gaan in de beste verstandhouding en met wederzijds respect uit elkaar", zegt technisch directeur Frank Arnesen, die de laatste drie dagen met Rutten overleg voerde over zijn toekomst. Daarna werd besloten het contract met de trainer te ontbinden.</p>
<p>"De directie apprecieert het werk dat Fred heeft geleverd in moeilijke omstandigheden. Zijn fair play-houding ten opzichte van RSC Anderlecht laat ons toe het sportieve project van volgend seizoen in optimale omstandigheden voor te bereiden", vervolgt Arnesen.</p>
<p>Rutten was pas ruim drie maanden in dienst van de Belgische topclub. In januari nam hij het roer over van Hein Vanhaezebroeck. Bij zijn presentatie zei de trainer al dat het geen eenvoudige klus zou worden.</p>
