---
layout: post
title: "Kassa Ajax rinkelt: sensaties leveren meer dan 90 miljoen euro op"
date: Wed, 17 Apr 2019 09:12:35 +0200
category: sport
externe_link: "https://www.telegraaf.nl/sport/3456899/kassa-ajax-rinkelt-sensaties-leveren-meer-dan-90-miljoen-euro-op"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5ff0a53c-60e1-11e9-9635-02c309bc01c1.jpg"
---

<p class="intro">Met het bereiken van de halve finales van de Champions League vaart opnieuw de zilvervloot binnen bij Ajax. De Amsterdammers ontvangen voor de waanzinnige prestatie in Turijn een bonus van 12 miljoen euro. De totale Champions League-inkomsten komen daarmee op meer dan 90 miljoen euro.</p> <p>Mocht Ajax de eindstrijd van het Europese miljoenenbal bereiken, dan ontvangt de club nog eens 15 miljoen euro. Wint de ploeg van trainer Erik ten Hag de Champions League, dan komt daar nog eens 7,5 miljoen euro bij.</p><p>Ajax hield eerder al zo’n 65 miljoen euro over aan de drie voorronden en de groepsfase van de Champions League. Dat bedrag is opgebouwd uit een startpremie, overwinningen en gelijke spelen in het toernooi, de plek van Ajax op de UEFA-coëfficiëntenlijst, recettes voor thuiswedstrijden en televisiegelden.</p><p>Groepsfase</p><p>Drie overwinningen in de groepsfase leverden de club 8,1 miljoen euro op. De drie gelijke spelen in de poule 2,7 miljoen euro. Een plaats in de achtste finales bracht 9,5 miljoen euro in de clubkas.</p><p>Real Madrid</p><p>Ajax benaderde in de achtste finales tegen Real Madrid de grens van 80 miljoen euro, met dank aan een bonus van 10,5 miljoen euro voor een plek in de kwartfinale, een volle Johan Cruijff ArenA en de sensationele uitzege (1-4) op de titelverdediger.</p><p>Halve finale</p><p>Ajax krijgt nu voor het bereiken van de laatste vier dus nog eens 12 miljoen euro. De Amsterdammers staan het voor het eerst sinds 22 jaar weer in de halve finale van de Champions League. De volgende tegenstander wordt Manchester City of Tottenham Hotspur.</p><p>Beluister hieronder ook de voetbalpodcast van De Telegraaf, waarin chef voetbal Valentijn Driessen en Ajax-watcher Mike Verweij vanuit Turijn samen met presentator Pim Sedee terugblikken op de sensationele avond:</p>
