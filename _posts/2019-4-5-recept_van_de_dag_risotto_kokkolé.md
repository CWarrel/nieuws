---
layout: post
title: "Recept van de dag: risotto Kokkolé"
date: Fri, 05 Apr 2019 10:06:00 +0200
category: overig
externe_link: "https://www.telegraaf.nl/vrij/3398978/recept-van-de-dag-risotto-kokkole"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8f4456a6-577e-11e9-b7ab-02d1dbdc35d1.jpg"
---

<p class="intro">Grote kans dat je Nederlandse kokkels tegenkomt in potjes in de Spaanse supermarkt. Maar waarom komen die heerlijke kokkels in die Zuid-Europese potjes terecht? Omdat wij liever vongole eten van de Italiaanse kust, omdat het zo Italiaans klinkt: von-gó-lé! Maar geloof me, dat vlees uit die Hollandse schelpjes doet echt niet onder voor dat uit Italië. Sterker nog… nou proef maar zelf. Risotto Kok-kó-lé! Ik heb het recept trouwens van onze visvriend Bart van Olphen.</p> <p>Nodig voor 2 personen</p><p>•500 gram verse kokkels, in schaal</p><p>•1 sjalot, fijngesneden</p><p>•1 teen knoflook, fijngehakt</p><p>•200 gram risotto rijst</p><p>•15 cl witte wijn</p><p>•800 cl visbouillon, verwarmd</p><p>•1½ el boter</p><p>•5 takjes peterselie, blaadjes fijngehakt</p><p>•zout en peper</p><p>Bereiden</p><p>Zet kokkels op in 20 cl water. Deksel erop tot kokkels na een paar minuten openstaan. Bewaar het kookvocht, haal de inhoud uit de schelpen en meng het kookvocht met de warme visbouillon. Gooi de schelpen weg. Verhit een eetlepel boter op middelhoog vuur en bak de sjalot en knoflook in 3 minuten zacht.</p><p>Voeg nu de rijst toe en roer deze in een minuut totdat ze glazig zijn. Blus met de witte wijn. Als de wijn voor de helft is ingekookt voeg je een soeplepel bouillon toe en wacht je totdat de rijst bijna al het vocht heeft geabsorbeerd. Blijf roeren. Voeg wederom een soeplepel bouillon toe en blijf roeren. Herhaal dit totdat de rijst bijna gaar is.</p><p>Voeg het kokkelvlees toe aan de risotto samen met de peterselie. Voeg tenslotte een halve eetlepel boter toe en roer deze door de risotto totdat deze is gesmolten. Serveer de risotto met wat gemalen zwarte peper. Zo gaaf.</p>
