---
layout: post
title: "OM eist jeugddetentie tegen vlogger Snapking"
date: Wed, 17 Apr 2019 11:06:57 +0200
categories: 
- entertainment 
- gossip 
externe_link: "https://www.telegraaf.nl/entertainment/3458052/om-eist-jeugddetentie-tegen-vlogger-snapking"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/26dc1ac4-60f0-11e9-b4ef-0217670beecd.jpg"
---

<p class="intro">Tegen vlogger DieTim, voorheen bekend als Snapking, is dinsdag in de rechtbank in Lelystad 3 maanden jeugddetentie waarvan 2 maanden voorwaardelijk geëist. De 22-jarige Tim zou onder meer naaktfoto’s van een minderjarig slachtoffer naar haar klasgenoten en familieleden hebben gestuurd.</p> <p>Dat meldt het Openbaar Ministerie dinsdag. De zitting tegen de man vond achter gesloten deuren plaats. De verdachte was nog minderjarig toen een deel van de feiten zouden zijn gepleegd. DieTim dwong volgens de tenlastelegging het slachtoffer mee te werken aan het maken van seksfilmpjes. Hij stuurde naaktfoto’s van haar onder meer naar haar eigen vader. Ze zou ook door de verdachte zijn mishandeld, op school zijn bezocht en hij stuurde haar in krap een jaar tijd 5731 berichten via WhatsApp.</p><p>De advocaat van de vlogger wilde niet op de beschuldigingen ingaan. Het is niet de eerste keer dat DieTim voor de strafrechter verscheen. Vorig jaar mei kreeg hij 40 uur werkstraf opgelegd voor belediging van een jongen met het downsyndroom. Hij treiterde en filmde de man in een supermarkt in Zwolle.</p><p>De rechtbank doet op 30 april uitspraak.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
