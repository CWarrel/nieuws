---
layout: post
title: "Opnames Boer zoekt vrouw zijn begonnen"
date: Tue, 16 Apr 2019 20:59:00 +0200
category: entertainment
externe_link: "https://www.telegraaf.nl/entertainment/3455634/opnames-boer-zoekt-vrouw-zijn-begonnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/10c552c6-607a-11e9-8fc6-02d2fb1aa1d7.jpg"
---

<p class="intro">De opnames van zowel het elfde seizoen Boer zoekt vrouw als het derde seizoen Onze boerderij zijn van start gegaan. Dat heeft KRO-NCRV dinsdag laten weten. Beide programma’s zullen in het najaar op televisie te zien zijn. Details over de nieuwe reeks zijn nog niet bekend.</p> <p>Het Commissariaat voor de Media, die een groot onderzoek deed naar de mogelijke belangenverstrengeling van presentatrice Yvon Jaspers, maakte maandag bekend dat Jaspers niets te verwijten valt. De NPO-coryfee lag onder vuur vanwege haar contract bij het veevoederbedrijf ForFarmers. Jaspers maakt voor deze organisatie betaald promotie voor het boerenleven, iets dat zij ook doet in het programma Onze boerderij.</p><p>In het programma Pauw stelde Jaspers toch zich „verrekte alleen” te hebben gevoeld vanwege het onderzoek. „Ik kon alleen maar huilen”, aldus Jaspers. „Ik heb 25 jaar gewerkt voor vertrouwen, dan komt er een journalist die een verhaaltje verzint, en iedereen gelooft dat zomaar. Ik voelde mij zo alleen.”</p><p>Ook stelde zij zich te weinig gesteund te hebben gevoeld door de KRO-NCRV. Op de vraag of de omroep haar wilde ontslaan, ging zij in de uitzending van Pauw niet in. Ook KRO-NCRV laat dinsdag weten geen reactie meer te geven op de hele affaire.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
