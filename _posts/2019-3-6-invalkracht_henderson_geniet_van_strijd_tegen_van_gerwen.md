---
layout: post
title: "Invalkracht Henderson geniet van strijd tegen Van Gerwen"
date: Wed, 06 Mar 2019 14:04:40 +0100
categories: 
- sport 
- darts 
externe_link: "https://www.telegraaf.nl/sport/3249773/invalkracht-henderson-geniet-van-strijd-tegen-van-gerwen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/48528aac-4012-11e9-b2fb-fbd685e38f64.jpg"
---

<p class="intro">Voor John Henderson komt een droom uit als hij donderdagavond in Aberdeen aantreedt in de Premier League Darts. In aanwezigheid van 4000 ongetwijfeld dolenthousiaste dartsfans komt de Schotse publiekslieveling in actie tegen Michael van Gerwen die het prestigieuze toernooi al vier keer heeft gewonnen en nu ook weer aan kop gaat.</p> <p>„Ik speel tegen de beste speler in de wereld, dus ik heb niets te verliezen. Ik ga er gewoon staan en ervan genieten”, aldus Henderson tegenover de PDC.</p><p>„Ook al won ik een paar jaar geleden van Van Gerwen in de World Grand Prix, besef ik dat dat in een totaal andere omgeving was”, vervolgt Henderson. „Dat valt volledig in het niet van wat ik donderdagavond kan verwachten.”</p><p>Henderson is één van de negen invallers die de plaats inneemt van landgenoot Gary Anderson die de Premier League aan zich voor moest laten gaan vanwege een slepende rugblessure. „Ik moet toegeven dat ik verrast was toen ik een belletje kreeg van de Premier League, maar het was altijd al een droom van mij om hieraan mee te doen.”</p><p>Programma vijfde speelronde</p><p>Michael Smith - Rob Cross
Daryl Gurney -James Wade
Mensur Suljovic - Gerwyn Price
Raymond van Barneveld - Peter Wright
Michael van Gerwen - John Henderson</p>
