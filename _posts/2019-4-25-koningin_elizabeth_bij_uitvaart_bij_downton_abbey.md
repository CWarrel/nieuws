---
layout: post
title: "Koningin Elizabeth bij uitvaart bij Downton Abbey"
date: Thu, 25 Apr 2019 23:08:59 +0200
categories: 
- entertainment 
- royalty 
externe_link: "https://www.telegraaf.nl/entertainment/3498059/koningin-elizabeth-bij-uitvaart-bij-downton-abbey"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/654d4a30-679e-11e9-8ccd-02d2fb1aa1d7.jpg"
---

<p class="intro">Koningin Elizabeth heeft donderdag de uitvaart bijgewoond van haar goede vriendin Jeanie, gravin van Carnarvon. De dienst vond plaats in de parochiekerk van Highclere, waar de Queen bij aankomst werd begroet door de oudste zoon van de overledene, George, graaf van Carnarvon. Hij is een petekind van de koningin.</p> <p>De vriendschapsbanden van de vorstin met de familie Carnarvon gaan vele decennia terug. Graaf Henry, de in 2001 overleden echtgenoot van gravin Jeanie, was vanaf 1969 tot zijn dood de racing manager van de koningin. ’Porchey’ zoals ze hem liefkozend noemde, had het beheer van haar renpaarden. Henry komt ook als personage voor in afleveringen van de Netflix-serie The Crown.</p><p>Zijn schoonzoon John Warren is de huidige manager van de paarden.</p><p>Bij de plechtigheid in de Saint Michaels en All Angels kerk was ook Andrew Parker Bowles aanwezig, de eerste echtgenoot van Camilla, nu de vrouw van prins Charles.</p><p>Het familielandgoed van de familie Carnarvon is wereldberoemd geworden door de televisieserie Downton Abbey, die in het kasteel is opgenomen.</p>
