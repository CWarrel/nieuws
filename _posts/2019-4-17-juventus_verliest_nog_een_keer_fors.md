---
layout: post
title: "Juventus verliest nog een keer fors"
date: Wed, 17 Apr 2019 17:43:00 +0200
categories: 
- financieel 
- koersen 
externe_link: "https://www.telegraaf.nl/financieel/3456919/juventus-verliest-nog-een-keer-fors"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9a57744e-6127-11e9-ac91-02d2fb1aa1d7.jpg"
---

<p class="intro">De prachtige overwinning van Ajax op Juventus gisteravond kreeg woensdag een vervolg op de beursvloer. Het aandeel van de Amsterdamse voetbalclub klom vanochtend naar €19,10, veruit de hoogste koers ooit.</p> <p>Na wat kleine winstpakkers eindigde de club op €18,70, maar dat is nog altijd 9% hoger dan de slotkoers van dinsdag en een record. Ajax haalde dinsdag ten koste van Juventus de halve finale van de Champions League. Dat levert niet alleen miljoenen aan tv-gelden en winstpremies op, maar mogelijk ook torenhoge verkoopsommen voor de spelers van het eerste elftal.</p><p>In Italië zijn de druiven uiteraard zuur. Ook Juventus is beursgenoteerd, en dat aandeel eindigt de dag 17,6% in de min. De club uit Turijn was vlak na de opening zelfs even een kwart minder waard dan voor aanvang van de wedstrijd.</p>
