---
layout: post
title: "Bertens draait warm in Stuttgart; krijgt ze een sportauto mee als bonus?"
date: Tue, 23 Apr 2019 22:55:59 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/utoC8ecmKF4/2281767"
feature_image: "https://nos.nl/data/image/2019/04/24/545666/1008x567.jpg"
---

<p>Kiki Bertens is doorgedrongen tot de tweede ronde van het graveltoernooi in Stuttgart. De 27-jarige nummer zeven van de wereld was Anna-Lena Friedsam met 7-5, 6-2 de baas.</p>
<p>De Duitse qualifier was ooit de nummer 45 van de wereld, maar is door twee schouderoperaties helemaal teruggevallen naar plaats 681.</p>
<h2>Zes gemiste breakpoints</h2>
<p>Bertens was weliswaar beter, maar Friedsam werkte in de eerste set knap zes breekpunten weg. Het zevende was wel raak voor Bertens, die daarna nog wel wat moeite had de set uit te serveren. In het vervolg ging het na een snelle break op rolletjes.</p>
<p>Bertens treft nu Belinda Bencic of Mandy Minella. De Nederlandse tennisster hoopt in Stuttgart haar teleurstellende start van het gravelseizoen weg te spelen. In Charleston strandde ze twee weken geleden al in de achtste finales. Vorig jaar pakte ze daar de titel.</p>
<h2>Bertens kan een Porsche winnen</h2>
<p>In Stuttgart heeft Bertens geen punten te verdedigen. Mocht ze het toernooi winnen, dan ontvangt ze niet alleen een hoop punten voor de wereldranglijst maar ook een auto van Porsche, de sponsor van het toernooi in Stuttgart.</p><img src="http://feeds.feedburner.com/~r/nossporttennis/~4/utoC8ecmKF4" height="1" width="1" alt=""/>
