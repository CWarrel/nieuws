---
layout: post
title: "Oranjes poseren in stralende zon voor fotografen in Lech"
date: Mon, 25 Feb 2019 09:39:23 +0100
categories: 
- entertainment 
- royalty 
externe_link: "http://feeds.nos.nl/~r/nosnieuwskoningshuis/~3/QewroylDFtA/2273406"
feature_image: "https://nos.nl/data/image/2019/02/25/533240/1008x567.jpg"
---

<p>Met een grote lach poseren voor tientallen fotografen, cameramensen en verslaggevers uit binnen- en buitenland: vanochtend was traditiegetrouw weer het jaarlijkse fotomoment van de koninklijke familie in het Oostenrijkse Lech.</p>
<p>Elk jaar is de pers welkom aan het begin van de wintervakantie van de Oranjes. Naast koning Willem-Alexander en zijn gezin waren ook prinses Beatrix, prins Constantijn, prinses Laurentien en hun kinderen bij de fotosessie aanwezig.</p>
<p>In vergelijking met vorig jaar hoefde de koninklijke familie niet te bibberen. Met een temperatuur van net boven het vriespunt en een stralend zonnetje was het een stuk aangenamer dan de -20 van een jaar geleden.</p>
<h2>Privacy</h2>
<p>Het persmoment is er om ervoor te zorgen dat de koning en zijn familie een rustige vakantie kunnen hebben. Het is de bedoeling dat ze na de sessie met rust worden gelaten. Als media de privacy t√≥ch niet respecteren, dan kan de Rijksvoorlichtingsdienst beslissen ze een volgende keer niet meer uit te nodigen.</p>
<p>De traditie van de wintersport in Lech begon in 1959, toen prins Bernhard bevriend raakte met een hoteleigenaar uit het gebied. Sindsdien zijn de Oranjes er elk jaar te vinden voor hun skivakantie.</p><img src="http://feeds.feedburner.com/~r/nosnieuwskoningshuis/~4/QewroylDFtA" height="1" width="1" alt=""/>
