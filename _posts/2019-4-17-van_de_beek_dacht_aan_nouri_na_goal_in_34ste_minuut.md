---
layout: post
title: "Van de Beek dacht aan Nouri na goal in 34ste minuut"
date: Wed, 17 Apr 2019 07:11:22 +0200
category: sport
externe_link: "https://www.telegraaf.nl/sport/3456342/van-de-beek-dacht-aan-nouri-na-goal-in-34ste-minuut"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/73f4611e-60db-11e9-ac91-02d2fb1aa1d7.jpg"
---

<p class="intro">Uitgerekend in de 34e minuut schoot Donny van de Beek zijn Ajax naast Juventus (1-1). „Ik keek naar boven en zag het”, zei de middenvelder na dikverdiende zege (2-1) die zijn ploeg na 22 jaar weer eens in de halve finale van de Champions League heeft gebracht.. „Het had zo moeten zijn denk ik dan.”</p> <p>34 is niet zo maar een getal voor Ajax en Van de Beek. Zijn grote vriend Abdelhak Nouri speelde met een drie en vier op zijn rug, totdat hij in de zomer van 2017 tijdens een oefenwedstrijd tegen Werder Bremen een hartstilstand kreeg en blijvend hersenletsel opliep. Van de Beek vindt het nog steeds lastig om daar over te praten. „Maar na zo’n doelpunt in minuut nummer 34 denk ik wel aan hem. Dit vergeet ik nooit meer.”</p><p>Nouri was trots geweest als hij Ajax in de tweede helft had zien voetballen tegen Juventus. „Voor rust hadden we het lastig”, erkende Van de Beek die de komende maand met Ajax de 34e landstitel hoopt te veroveren. „Misschien was Juventus in de eerste helft wel iets beter. Maar na rust hebben we het zo goed gedaan. Ik denk dat we er wel vijf hadden moeten maken. Niet normaal al die kansen.”</p>
