---
layout: post
title: "NVWA beboet 114 verkopers e-sigaretten"
date: Fri, 26 Apr 2019 11:19:20 +0200
category: binnenland
externe_link: "https://www.telegraaf.nl/nieuws/3499808/nvwa-beboet-114-verkopers-e-sigaretten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b037bf06-6809-11e9-a72a-0255c322e81b.jpg"
---

<p class="intro">De Nederlandse Voedsel- en Warenautoriteit (NVWA) heeft vorig jaar 114 onlineverkopers van e-sigaretten beboet wegens het overtreden van het reclameverbod voor tabak en elektronische sigaretten. In totaal werden er 209 webwinkels geïnspecteerd.</p> <p>Sinds twee jaar is het verboden om reclame te maken voor tabakswaar. Alleen het „op sobere wijze tonen van de producten” voor de verkoop is toegestaan. Na de invoering van de wet werd het reclameverbod nauwelijks nageleefd door webwinkels. „Vaak werden er nog prijsacties, kortingen, merkuitingen en wervende teksten aangetroffen”, aldus de NVWA. De uitgedeelde boetes variëren van 450 euro tot 4500 euro.</p><p>In 2017 werden 95 webwinkels geïnspecteerd op de naleving van het verbod en werden bij 77 daarvan één of meer tekortkomingen vastgesteld. De toezichthouder gaat dit jaar verder met controles.</p>
