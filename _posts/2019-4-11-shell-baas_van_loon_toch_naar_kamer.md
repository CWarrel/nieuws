---
layout: post
title: "Shell-baas Van Loon toch naar Kamer"
date: Thu, 11 Apr 2019 15:17:44 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/43b4f5e6-5c5c-11e9-8fc6-02d2fb1aa1d7.jpg"
---

<p class="intro">Shell Nederland-baas Marjan van Loon is volgende week toch aanwezig bij een hoorzitting in de Tweede Kamer over belastingontwijking. Eerder gaf ze te kennen dat ze niet zou aanschuiven. Daarmee haalde ze zich de woede van verschillende Kamerleden op de hals.</p> <p>Shell benadrukt dat het in eerste instantie niet inging op de uitnodiging, omdat het het rondetafelgesprek gaat over de belastingheffing van internationaal opererende bedrijven en hun bijdrage aan Nederland. ,,Shell is niet de vertegenwoordiger van ondernemend Nederland", aldus Shell. ,,Daarvoor bestaan organisaties als VNO-NCW en MKB-Nederland."</p><p>Volgens Shell gaat het de Kamerleden klaarblijkelijk specifiek om de belastingaangifte van Shell. Uitgaande van een bredere vertegenwoordiging van bedrijven neemt Shell daarom deel aan het gesprek op 18 april met de kanttekening dat zij daar niet zullen ingaan op de belastingaangifte van de houdstermaatschappij van Shell.</p><p>Verder is het bedrijf bereid om in te gaan op specifieke vragen over de belastingaangifte van Shell in een besloten technische briefing. Dat kan wat Shell betreft in aanwezigheid van de Belastingdienst.</p>
