---
layout: post
title: "Wall Street overwegend in het groen"
date: Thu, 18 Apr 2019 19:31:55 +0200
categories: 
- financieel 
- koersen 
externe_link: "https://www.telegraaf.nl/financieel/3467593/wall-street-overwegend-in-het-groen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/09ccd2b4-6200-11e9-b144-0255c322e81b.jpg"
---

<p class="intro">De aandelenbeurzen in New York stonden donderdag overwegend in de plus. Het sentiment kreeg enige steun van meevallende cijfers over de winkelverkopen in de Verenigde Staten. Verder maken beleggers zich op voor het extra lange paasweekend. Wall Street is op vrijdag dicht vanwege Goede Vrijdag.</p> <p>De Dow-Jonesindex noteerde in de tussentijdse handel 0,4 procent hoger op 26.566 punten. De brede S&amp;P 500 klom 0,2 procent tot 2904 punten, maar de technologiegraadmeter Nasdaq zakte 0,1 procent tot 7989 punten.</p><p>De Amerikaanse detailhandelsverkopen gingen in maart met 1,6 procent omhoog op maandbasis, wat de sterkste stijging sinds september 2017 is. Onder meer de verkoop van auto's en kleding zat duidelijk in de lift. In februari gingen de winkelverkopen nog licht omlaag. Daarnaast waren er gegevens over de uitkeringsaanvragen en de dienstensector en industrie in de VS, plus een conjunctuurbarometer van onderzoeksbureau Conference Board.</p><p>Pinterest</p><p>Digitaal prikbord Pinterest maakte zijn debuut op Wall Street en sprong daarbij 27 procent omhoog tot 24,13 dollar. Het bedrijf plaatste 75 miljoen aandelen tegen een introductieprijs van 19 dollar. Ook aandelen van Zoom Video Communications, een bedrijf dat software maakt voor virtuele vergaderingen, werden donderdag voor het eerst verhandeld in New York. Zoom Video schoot liefst 75 procent de hoogte in.</p><p>Verder waren er handelsupdates van een flink aantal bedrijven. Zo gaven industrieconcern Honeywell (plus 3,3 procent), uitzender Manpower (plus 9,9 procent), verfproducent PPG (plus 2 procent) en aluminiumconcern Alcoa (min 3,9 procent) een kijkje in de boeken. Andere ondernemingen met resultaten waren tabaksreus Philip Morris, oliedienstverlener Schlumberger, investeringsmaatschappij Blackstone en creditcardaanbieder American Express.</p><p>Overnamenieuws</p><p>Er was ook nog overnamenieuws. De in New York genoteerde Canadese cannabisproducent Canopy Growth neemt voor 3,4 miljard dollar de Amerikaanse branchegenoot Acreage Holdings over. Canopy steeg 5,7 procent in waarde.</p><p>De euro was 1,1229 dollar waard, tegen 1,1240 dollar bij het slot in Europa. Een vat Amerikaanse olie zakte 0,1 procent op 63,69 dollar. Brentolie kostte 0,2 procent meer op 71,77 dollar per vat.</p>
