---
layout: post
title: "Dumoulin zit in aanloop naar de Giro verlegen om twee helpers"
date: Tue, 09 Apr 2019 17:48:06 +0200
categories: 
- sport 
- wielrennen 
externe_link: "https://nos.nl/l/2279712"
feature_image: "https://nos.nl/data/image/2019/04/09/542490/1008x567.jpg"
---

<p>De aanloop naar de Giro d'Italia verloopt onrustig voor Tom Dumoulin. Na zijn meesterknecht Wilco Kelderman is bij Team Sunweb nu ook Martijn Tusveld niet fit genoeg bevonden voor de Italiaanse rittenkoers.</p>
<p>De 25-jarige Utrechter zou zijn debuut maken in de Giro, maar hij liep een maand geleden een gebroken kaak op in Parijs-Nice. Daar herstelt hij voorspoedig van, alleen is trainen nog niet aan de orde.</p>
<p>"Een grote teleurstelling, de Giro was mijn belangrijkste doel dit seizoen", meldt Tusveld. "Ik had de ploeg heel graag willen helpen, maar dat is simpelweg niet mogelijk. Ik moet nu wat nieuwe doelen stellen voor later in het seizoen."</p>
<h2>Hoogtestage Dumoulin op Tenerife</h2>
<p>Dumoulin wil net als in 2017 de Giro winnen. De ronde begint op 11 mei in Bologna. De Limburger is zich momenteel op Tenerife aan het klaarstomen voor de Giro.</p>
<p>De voorlopige Giro-selectie van Sunweb ziet er als volgt uit: Tom Dumoulin, Jan Bakelants, Chad Haga, Chris Hamilton, Robert Power en Louis Vervaeke. Daar moeten nog twee renners bij komen na het wegvallen van Kelderman en Tusveld.</p>
<p>Sam Oomen en Nicholas Roche, die allebei de Tour de France zouden rijden voor Sunweb, zijn de meest voor de hand liggende vervangers.</p>
