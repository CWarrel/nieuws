---
layout: post
title: "Dode bij ontploffing in trein op rangeerterrein station Nijmegen"
date: Sun, 14 Apr 2019 10:25:28 +0200
category: nieuws
externe_link: "https://nos.nl/l/2280391"
feature_image: "https://nos.nl/data/image/2019/04/14/543544/1008x567.jpg"
---

<p>Op een rangeerterrein bij station Nijmegen is in een lege, stilstaande passagierstrein iets ontploft. Daarbij is iemand om het leven gekomen. Volgens de politie zijn er geen andere slachtoffers.</p>
<p>Wat er precies ontploft is, wordt onderzocht. Het is niet duidelijk wat de identiteit is van het slachtoffer.</p>
<p>Volgens de politie wijst niets erop dat er sprake is van een misdrijf of betrokkenheid van anderen bij het incident. De politie houdt er sterk rekening mee dat er sprake is van zelfdoding. De politie wil niet zeggen waarop ze dat baseert.</p>
<p>In de omgeving van de trein liggen her en der brokstukken.</p>
<h2>Ramen kapot</h2>
<p>Een omwonende zegt tegen de NOS dat het een ontzettend grote explosie was. "Alles trilde. Mijn buurvrouw heeft 112 gebeld en samen met de buurman ben ik naar de trein toegegaan. Daar kwam rook uit en alle ramen van het voertuig waren kapot. De deuren waren eruit geslagen, die lagen 20 tot 25 meter verderop."</p>
<p>De omwonende dacht eerst aan een geÃ«xplodeerde gasfles. "Maar wat vooral opviel was dat het rook naar kruit, zoals vuurwerk ruikt. Zo ruikt een gasfles niet."</p>
<h2>Buffels</h2>
<p>Op het rangeerterrein naast het station staan onder meer oude dieseltreinen van de NS, zogenoemde 'Buffels'. Dat type trein, officieel DM'90, wordt sinds eind 2017 niet meer voor reizigersvervoer ingezet en maakte in augustus zijn laatste rit, naar het Spoorwegmuseum.</p>
<p>De meeste DM'90's zijn verkocht aan een Roemeens bedrijf en gaan rijden als intercity van het noorden van het land naar de hoofdstad Boekarest.</p>
<p>Het treinverkeer rond Nijmegen is door de ontploffing niet verstoord.</p>
