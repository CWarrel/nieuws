---
layout: post
title: "Vrouwen Achilles '29 stappen uit eredivisie; er blijven acht teams over"
date: Fri, 19 Apr 2019 13:19:52 +0200
category: sport
externe_link: "https://nos.nl/l/2281145"
feature_image: "https://nos.nl/data/image/2019/04/19/544709/1008x567.jpg"
---

<p>Het vrouwenteam van Achilles'29 stapt na dit seizoen uit de eredivisie. De club kampt al enige tijd met financiële problemen.</p>
<p>"Het komt niet uit de lucht vallen. Het is heel sneu, vooral voor speelsters en de staf, maar ook voor de club", laat trainer Jürgen Schefczyk weten aan vrouwenvoetbalnieuws.nl.</p>
<p>"Het eerste jaar was goed, de organisatie stond goed. Toen ging de BVO failliet en alles werd daarin meegesleurd. Ondanks heel veel inzet van veel mensen is het dan lastig om het goed van de grond te krijgen."</p>
<h2>Voorlaatste en hekkensluiter</h2>
<p>Achilles is bezig aan z'n derde seizoen in de eredivisie. De ploeg uit Groesbeek werd de afgelopen twee jaar voorlaatste en is dit seizoen hekkensluiter.</p>
<p>Het is nog niet bekend of de plek van Achilles'29 wordt opgevuld in de eredivisie, die momenteel uit negen teams bestaat. Naast Achilles zijn dat PSV, FC Twente, Ajax, ADO Den Haag, PEC Zwolle, VV Alkmaar, sc Heerenveen en Excelsior Barendrecht.</p>
