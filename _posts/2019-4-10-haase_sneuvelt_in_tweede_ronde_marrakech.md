---
layout: post
title: "Haase sneuvelt in tweede ronde Marrakech"
date: Wed, 10 Apr 2019 15:17:02 +0200
category: sport
externe_link: "https://www.telegraaf.nl/sport/3425150/haase-sneuvelt-in-tweede-ronde-marrakech"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/edb2a0f4-5b92-11e9-b673-0255c322e81b.jpg"
---

<p class="intro">Robin Haase is er niet in geslaagd om de kwartfinale te bereiken van het tennistoernooi van Marrakech. De 32-jarige Hagenaar verloor van de Italiaanse qualifier Lorenzo Sonego: 6-7 (5) 3-6.</p> <p>Haase, 62e op de wereldranglijst, speelde één keer eerder tegen de 23-jarige Sonego. Vorig jaar verloor hij in de eerste ronde van de Australian Open van de huidige nummer 103 van de wereld.</p><p>Op de gravelbaan in Marrakech ging de eerste set gelijk op en moest de tiebreak uitkomst geven. Daarin kwam Haase met 1-4 achter, boog dat om tot 5-4, maar verloor alsnog met 5-7. In de tweede set kreeg Haase al vroeg een break tegen, die hem de wedstrijd kostte.</p><p>Vorig jaar strandde Haase in de eerste ronde van het ATP-toernooi in Marokko.</p>
