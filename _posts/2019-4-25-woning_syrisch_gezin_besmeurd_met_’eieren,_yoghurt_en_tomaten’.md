---
layout: post
title: "Woning Syrisch gezin besmeurd met ’eieren, yoghurt en tomaten’"
date: Thu, 25 Apr 2019 15:21:31 +0200
category: binnenland
externe_link: "https://www.telegraaf.nl/nieuws/3495273/woning-syrisch-gezin-besmeurd-met-eieren-yoghurt-en-tomaten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/73a5d9fe-6761-11e9-ba01-0255c322e81b.png"
---

<p class="intro">De politie zoekt dringend getuigen van een groepje jongeren dat de woning van een Syrisch gezin ’met regelmaat’ belaagt. „Ze besmeuren het huis met eieren, yoghurt en tomaten”, aldus een politiebericht.</p> <p>De woning staat in de Bossche wijk Boschveld, in de buurt van het Centraal Station. De politie doet onderzoek naar de zaak, maar heeft meer informatie nodig.</p><p>Het gezin heeft kindertekeningen aan het raam gehangen om een beroep te doen op de lastpakken. Op een van de tekeningen staat: ’Je kunt ook eieren uit mijn koelkast halen’.</p><p>Woensdagavond sloegen de jongeren voor het laatst toe, meldt de Gelderlander. Het Syrische stel heeft één zoon van 11 jaar oud. De pesterijen zijn al sinds eind december aan de gang, maar intensiveerden de afgelopen tijd. Toen de ramen een keer openstonden, vlogen de eieren zelfs door de kamer.</p>
