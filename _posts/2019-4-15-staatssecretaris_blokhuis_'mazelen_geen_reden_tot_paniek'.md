---
layout: post
title: "Staatssecretaris Blokhuis: 'Mazelen geen reden tot paniek'"
date: Mon, 15 Apr 2019 21:01:15 +0200
category: binnenland
externe_link: "http://feeds.nos.nl/~r/nosnieuwsbinnenland/~3/jByalNVSqJs/2280642"
feature_image: "https://nos.nl/data/image/2019/04/15/543933/1008x567.jpg"
---

<p>"We hoeven niet in paniek te raken, maar ik begrijp de onrust." Staatssecretaris van Volksgezondheid Paul Blokhuis reageert op de (internationale) uitbraken van mazelen. "De vaccinatiegraad is in Nederland onder de 90 procent gedaald. Het wordt een beetje kritiek."</p>
<p>De mazelen zijn weer helemaal terug van weggeweest. De Wereldgezondheidsorganisatie (WHO) telt in het eerste kwartaal vier keer zo veel patiÃ«nten als in dezelfde periode in 2018. Er zijn nu 112.163 mensen besmet. Het zijn voorlopige cijfers. Ter vergelijking: in heel 2017 waren er wereldwijd minder dan 24.000 besmettingen. Dat was destijds het hoogste aantal in tien jaar.</p>
<h2>Experts</h2>
<p>In politiek Den Haag klinkt de roep om vergaande maatregelen tegen ouders die hun kinderen niet inenten, maar volgens Blokhuis is er geen reden voor paniek. "Er is een stabilisatie in de daling van het aantal vaccinaties, dus ik wil echt eerst nog proberen mensen te overtuigen."</p>
<p>Sinds een maand is er een door de staatssecretaris ingestelde 'vaccinatie-alliantie'. Met dat samenwerkingsverband wil Blokhuis de bereidheid van mensen om zich te laten vaccineren verhogen. "Experts voorzien ouders van goede en betrouwbare informatie en bestrijden met kracht de onzin."</p>
<p>Paul Blokhuis bezocht onlangs Kesteren, de plaats met de laagste vaccinatiegraad: 51 procent. Hoe probeert hij christenen te overtuigen?</p>
<p>Een groeiende groep ouders denkt dat inenten gevaarlijk is. Volgens hen zou het dodelijk kunnen zijn en autisme veroorzaken. Daarnaast leven er binnen sommige religies bezwaren tegen vaccineren.</p>
<p>"We moeten iets doen aan de flauwe-kul-argumenten. Daar zijn we nu ook mee bezig. Zo zullen ook consultatiebureau's actiever moeten overleggen met ouders die hun kinderen niet willen vaccineren", zegt Blokhuis.</p>
<h2>Verplicht</h2>
<p>Roland Pierik, hoofddocent rechtsfilosofie aan de Universiteit van Amsterdam en lid van de vaccinatiecommissie pleit voor een vaccinatieverplichting voor kinderen die naar de kinderopvang gaan. "Een kind mag dan alleen naar de kinderopvang als het gevaccineerd is. Dan stel je het verplicht, maar als ouders het echt niet willen, dan kunnen ze nog wel kiezen om het niet te doen, ten koste van iets anders."</p>
<p>Maar de staatssecretaris voelt daar niets voor. "Dat gaat richting dwang. Ze ver ben ik echt nog niet. Nogmaals, er is geen aanleiding tot paniek. Ik wacht eerst het advies af van experts en het effect van al genomen maatregelen."</p><img src="http://feeds.feedburner.com/~r/nosnieuwsbinnenland/~4/jByalNVSqJs" height="1" width="1" alt=""/>
