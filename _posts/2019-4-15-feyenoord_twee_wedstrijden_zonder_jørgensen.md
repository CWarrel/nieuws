---
layout: post
title: "Feyenoord twee wedstrijden zonder Jørgensen"
date: Mon, 15 Apr 2019 14:07:04 +0200
category: sport
externe_link: "https://www.telegraaf.nl/sport/3446838/feyenoord-twee-wedstrijden-zonder-jorgensen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/08f28478-5f77-11e9-8459-02d1dbdc35d1.JPG"
---

<p class="intro">Feyenoord moet het in de wedstrijden tegen AZ en NAC Breda doen zonder Nicolai Jørgensen. De Deense spits accepteerde maandag het schikkingsvoorstel van de aanklager betaald voetbal, bestaande uit drie duels schorsing waarvan één voorwaardelijk.</p> <p>Jørgensen werd zaterdag tegen Heracles Almelo (2-1) halverwege de tweede helft van het veld gestuurd vanwege natrappen.</p><p>De nummer 9 van Feyenoord reageerde zijn frustraties af met een trap in de knieholte van Tim Breukers. Scheidsrechter Jochem Kamphuis was dat ontgaan, maar na interventie van de VAR trok hij alsnog rood. Jørgensen, die net weer een basisplaats had afgedwongen, mist daardoor de duels met AZ (zaterdag in De Kuip) en NAC (woensdag 24 april in Breda).</p><p>De clubleiding legde de aanvaller ook een boete op. Jordy Clasie kreeg eveneens een boete, voor zijn gedrag toen hij werd gewisseld. De middenvelder duwde trainer Giovanni van Bronckhorst weg toen die een arm om zijn schouders wilde leggen. Clasie toonde na afloop berouw.</p>
