---
layout: post
title: "Hoger overnamebod Occidental op Anadarko"
date: Wed, 24 Apr 2019 13:30:45 +0200
category: buitenland
externe_link: "https://www.telegraaf.nl/financieel/3488814/hoger-overnamebod-occidental-op-anadarko"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/703972c6-668a-11e9-b689-0217670beecd.jpg"
---

<p class="intro">Het Amerikaanse olie- en gasconcern Occidental Petroleum legt een bod op tafel van in totaal 57 miljard dollar voor branchegenoot Anadarko Petroleum om Chevron af te troeven in de overnamestrijd rond het bedrijf.</p> <p>Chevron had eerder deze maand 50 miljard dollar geboden voor Anadarko, inclusief schuld.</p><p>Het bod van Occidental bedraagt 76 dollar per aandeel en bestaat uit contanten en aandelen. Het aandeel Anadarko steeg met 11% in de voorbeurshandel woensdag, Occidental verloor 7% beurswaarde.</p><p>Het bedrijf uit Houston spreekt zelf van een financieel en strategisch ,,superieur bod'' vergeleken met het voorstel van Chevron van 65 dollar per aandeel. Anadarko zou goed kunnen profiteren van de kennis en technologische expertise van Occidental. Bovendien ziet Occidental ruimte voor 2 miljard dollar aan jaarlijkse kostenvoordelen door een fusie met Anadarko.</p><p>Occidental verklaarde dat er sinds maart al meerdere voorstellen zijn gedaan richting Anadarko die hoger waren dan het overnamebod van Chevron.</p>
