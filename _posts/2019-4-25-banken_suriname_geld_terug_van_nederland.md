---
layout: post
title: "Banken Suriname: geld terug van Nederland"
date: Thu, 25 Apr 2019 23:43:11 +0200
category: buitenland
externe_link: "https://www.telegraaf.nl/nieuws/3498201/banken-suriname-geld-terug-van-nederland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/68cbaba6-67a4-11e9-a4e2-02d1dbdc35d1.jpg"
---

<p class="intro">De drie Surinaamse banken waarvan het Nederlands Openbaar Ministerie (OM) in april vorig jaar 19 miljoen euro in beslag heeft genomen, gaan naar de rechter om het geld terug te krijgen. Advocaat Aldo Verbruggen die de financiële instellingen bijstaat, vindt dat met de inbeslagname een grote blunder is begaan.</p> <p>De douane legde destijds beslag op het geld, op verdenking van witwassen. „Een misslag en een ondoordachte actie”, zo zei hij donderdag tijdens een persconferentie in Paramaribo. Volgens hem is de afgelopen tijd gebleken dat het OM geen enkele grond heeft om het geld vast te houden. Volgens Verbruggen is de officier van justitie ook niet bereid om via overleg tot een oplossing te komen. Daarom gaan de banken nu naar de rechter.</p><p>Het tegenhouden van de geldzending zorgde in Suriname voor verbazing, omdat deze zendingen al langere tijd plaatsvinden. Het geld is van Surinaamse banken, die het volgens de Centrale Bank gebruiken voor het nakomen van hun internationale verplichtingen.</p>
