---
layout: post
title: "Sport Kort: Hockeysters Amsterdam naar finale Europa Cup"
date: Sun, 21 Apr 2019 14:13:00 +0200
category: sport
externe_link: "https://www.telegraaf.nl/sport/3475568/sport-kort-hockeysters-amsterdam-naar-finale-europa-cup"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e9d072aa-642e-11e9-b689-0217670beecd.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>14.05 uur: De hockeysters van Amsterdam hebben zich verrassend ten koste van Den Bosch geplaatst voor de finale van het Europees kampioenschap voor clubteams. In het Amstelveense Wagener-stadion werd het 1-0 dankzij een benutte strafcorner door Charlotte Vega.</p><p>12.09 uur: De Australische tennissters hebben als eerste de finale bereikt in Wereldgroep I van de Fed Cup. De equipe van captain Alicia Molik rekende in de halve finale in Brisbane af met Wit-Rusland en besliste het enerverende duel in het dubbelspel. Australië treft in de finale de winnaar van de confrontatie tussen Frankrijk en Roemenië. In Rouen is de stand gelijk: 1-1.</p><p>11:13 uur: De basketballers van Houston Rockets en Milwaukee Bucks zijn hard op weg naar de tweede ronde in de play-offs van de NBA. De Rockets versloegen Utah Jazz voor de derde keer op rij, deze keer met 104-101. James Harden was topscorer voor de Rockets met 22 punten.De Bucks waren ook in wedstrijd drie te sterk voor Detroit Pistons: 119-103. Khris Middleton (20 punten), Brook Lopez (19 punten) en Eric Bledsoe (19 punten) waren productief voor de winnende ploeg uit Milwaukee. Philadelphia 76ers heeft ook nog één zege nodig om verder te gaan in de play-offs. De Sixers wonnen met 112-108 van Brooklyn Nets en namen een voorsprong van 3-1 in de best-of-seven. Joel Embiid was de grote man met 31 punten en 16 rebounds.</p><p>09:06 uur: Springruiter Harrie Smolders is tweede geworden in de Grand Prix van Miami, de derde halte in de prestigieuze Global Champions Tour. Smolders won 60.000 euro. Maikel en Eric van der Vleuten deden ook mee in Miami, maar haalden de barrage niet. De vierde wedstrijd van de Global Champions Tour is begin mei in Shanghai.</p>
