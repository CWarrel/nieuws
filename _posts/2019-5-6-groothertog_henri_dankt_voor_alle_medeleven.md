---
layout: post
title: "Groothertog Henri dankt voor alle medeleven"
date: Mon, 06 May 2019 17:51:52 +0200
categories: 
- entertainment 
- royalty 
externe_link: "https://www.telegraaf.nl/entertainment/3544363/groothertog-henri-dankt-voor-alle-medeleven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eddde0dc-7016-11e9-941a-02c309bc01c1.jpg"
---

<p class="intro">De Luxemburgse groothertog Henri heeft maandag een dankwoord gericht aan iedereen die de afgelopen weken heeft meegeleefd met het overlijden van zijn vader groothertog Jean. Die is afgelopen zaterdag bijgezet in de crypte van de kathedraal van Luxemburg.</p> <p>„Zeer ontroerd door uw ontelbare blijken van genegenheid en steun na het overlijden van Zijne Koninklijke Hoogheid groothertog Jean, danken de groothertog, de groothertogin en de hele groothertogelijke familie U met heel hun hart voor deze prachtige eerbetonen, vol emoties en waardigheid”, zo schreef Henri.</p><p>Op de Facebook-pagina van het groothertogelijk paleis is een kort filmpje bij geplaatst van het slot van de begrafenismis, waar doedelzakspelers van de Irish Guards de kist met het stoffelijk overschot bij het verlaten van de kerk op ontroerende wijze met ’Highland Cathedral’ muzikaal uitgeleide deden.</p><p>Groothertog Jean diende tijdens de Tweede Wereldoorlog, toen Luxemburg door Duitsland was bezet, bij de Irish Guards. Met ’the Micks’, zoals hun bijnaam luidt, nam hij ook deel aan de bevrijding van Nederland.</p>
