---
layout: post
title: "Zaak-Khashoggi: zestien Saoedi’s krijgen inreisverbod VS"
date: Tue, 09 Apr 2019 07:57:41 +0200
category: algemeen
externe_link: "https://www.telegraaf.nl/nieuws/3414558/zaak-khashoggi-zestien-saoedi-s-krijgen-inreisverbod-vs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e53d9758-5aa2-11e9-aba6-02d1dbdc35d1.jpg"
---

<p class="intro">Het Amerikaanse ministerie van Buitenlandse Zaken heeft voor zestien voormalige regeringsmedewerkers van Saoedi-Arabië besloten dat ze niet welkom zijn in de VS. Zij krijgen dat inreisverbod voor hun rol in de zaak van de op 2 oktober vorig jaar vermoorde Saoedische journalist Jamal Khashoggi in Istanbul.</p> <p>In een verklaring zegt het ministerie dat de desbetreffende Saoedi’s onder de regel vallen dat als het ministerie van Buitenlandse Zaken geloofwaardige informatie heeft dat medewerkers van een buitenlandse regering betrokken zijn bij corruptie of ernstige schending van mensenrechten, zij en hun familie geen toegang krijgen tot de VS.</p><p>Het ministerie had eerder al de visa van zo’n twintig Saoedi’s ingetrokken. Van deze zestien personen waren ook al hun tegoeden in de VS bevroren. Onder hen bevindt zich Saud al-Qahtani, een voormalige topassistent van kroonprins Mohammed bin Salman.</p>
