---
layout: post
title: "Prins George heeft dag van zijn leven bij paardenshow"
date: Sun, 14 Apr 2019 16:59:58 +0200
categories: 
- entertainment 
- royalty 
externe_link: "https://www.telegraaf.nl/entertainment/3442904/prins-george-heeft-dag-van-zijn-leven-bij-paardenshow"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f87742c0-5ec5-11e9-b144-0255c322e81b.jpg"
---

<p class="intro">William en Catherine hadden vrijdag een gezellig uitje met George en Charlotte. Het gezin was bij een paardenshow in Norfolk om Williams nicht, ruiter Zara Tindall, aan te moedigen. De Daily Mail deelde zondag meerdere foto’s van de hertog en hertogin van Cambridge en de twee kleintjes.</p> <p>Zo is te zien hoe de 5-jarige George, met een speelgoedzwaard in zijn hand, op de schouders van Zara’s man Mike zit en het zichtbaar naar zijn zin heeft. Ook zijn 3-jarige zusje vermaakte zich, terwijl ze door haar moeder op de schouders werd meegenomen. Op een andere foto is te zien dat Charlotte de oren van Catherine van het hoofd kletst. Zara’s 3-jarige dochtertje Mia nam plaats op de schouders van William.</p><p>De twee gezinnen, die geregeld met elkaar optrekken, kwamen volgens aanwezigen over als een hele gewone familie. „De kinderen gedroegen zich en ze waren allemaal heel down to earth. Sommige mensen hadden ze wel in de gaten, maar over het algemeen gingen ze gewoon op in de massa.”</p><p>Nadat de ruiters klaar waren, gaf William Zara een dikke knuffel. De 37-jarige dochter van prinses Anne is een doorgewinterd amazone. Zara doet geregeld mee aan wedstrijden en won in 2012 zelfs een zilveren Olympische medaille.</p>
