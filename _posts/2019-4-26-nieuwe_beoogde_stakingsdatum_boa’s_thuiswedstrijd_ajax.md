---
layout: post
title: "Nieuwe beoogde stakingsdatum boa’s: thuiswedstrijd Ajax"
date: Fri, 26 Apr 2019 12:52:20 +0200
category: binnenland
externe_link: "https://www.telegraaf.nl/nieuws/3500521/nieuwe-beoogde-stakingsdatum-boa-s-thuiswedstrijd-ajax"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2aa9a662-681b-11e9-8c76-02d1dbdc35d1.jpg"
---

<p class="intro">De rechter heeft de boa’s of handhavers verboden om te staken in de laatste uren tijdens Koningsdag in Amsterdam, maar de lokale handhavers hebben al een nieuwe datum op het oog: de thuiswedstrijd van Ajax tegen Tottenham Hotspur in de tweede halve finale van de Champions League.</p> <p>Op 8 mei spelen de Amsterdammers thuis in de Johan Cruijff ArenA de returnwedstrijd en een waar volksfeest wordt dan ook in de stad verwacht. Voorzitter Richard Gerrits van de vakbond ACP houdt een slag om de arm om 8 mei nu al als nieuwe stakingsdatum te benoemen, maar ziet wel mogelijkheden. „De rechter heeft duidelijk aangegeven dat een staking een logische volgende stap is voor de boa’s. Alleen is Koningsdag in zijn ogen niet het juiste tijdstip. Wij zoeken toch een goed moment om ons standpunt duidelijk te maken, dat wij verdedigingsmiddelen nodig hebben als wij grote massa’s moeten bedwingen. De thuiswedstrijd tegen Ajax lijkt daarvoor een mooie aangelegenheid, want dat is ook een kwestie van openbare orde.”</p><p>De bonden zullen de komende dagen overleg hebben over wat de volgende acties worden om geweldsmiddelen voor boa’s af te dwingen.</p>
