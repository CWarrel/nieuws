---
layout: post
title: "Meer loon voor medewerkers KPN"
date: Thu, 18 Apr 2019 15:44:04 +0200
categories: 
- financieel 
- koersen 
externe_link: "https://www.telegraaf.nl/financieel/3466070/meer-loon-voor-medewerkers-kpn"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2fe80880-61e0-11e9-bbde-0217670beecd.jpg"
---

<p class="intro">Medewerkers van KPN kunnen een loonstijging van gemiddeld 4,5 procent tegemoet zien. Het telecombedrijf is die salarisverhoging overeengekomen met onderhandelaars van de vakbonden FNV, CNV, De Unie en VHP2. Leden van die bonden moeten nog instemmen met de nieuwe cao.</p> <p>Werknemers van KPN krijgen met terugwerkende kracht een prestatie-afhankelijke loonsverhoging, die gemiddeld op circa 1,5 procent zal uitkomen. In juni krijgt al het personeel er nog eens 3 procent meer loon bij.</p><p>De bonden en KPN hebben ook een zogeheten generatiepact gesloten. Oudere werknemers kunnen minder gaan werken zonder dat dit ten koste gaat van hun pensioenopbouw.</p>
