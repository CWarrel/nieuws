---
layout: post
title: "Van Rijsselberghe begint EK beter dan proteg√© en concurrent Badloe"
date: Tue, 09 Apr 2019 21:19:48 +0200
category: sport
externe_link: "https://nos.nl/l/2279759"
feature_image: "https://nos.nl/data/image/2019/04/09/542556/1008x567.jpg"
---

<p>RS:X-zeiler Dorian van Rijsselberghe heeft de eerste dag van het EK op Mallorca op de vijfde plaats afgesloten. Hij boekte in de drie races een achtste, elfde en eerste plaats.</p>
<p>"Het was een mooie eerste dag met goede omstandigheden. Ik was nog een beetje roestig, heb zelfs nog even gezwommen. Maar met de winst in die laatste race sluit ik vandaag lekker af. Op naar morgen", aldus de tweevoudig olympisch kampioen.</p>
<p>Van Rijsselberghe's trainingsmaatje en concurrent voor een olympisch ticket Kiran Badloe bezet de elfde plaats. Bij de vrouwen is Lilian de Geus de beste Nederlandse op de dertiende plaats.</p>
<h2>Toewerken naar WK</h2>
<p>Het EK is voor Van Rijsselberghe geen piekmoment dit seizoen. "Ik zie het EK echt als een stap in de opbouw van mijn seizoen. Het WK in september, dat is waar het uiteindelijk allemaal om draait dit seizoen, daar moet ik presteren."</p>
<p>Eerder deze week maakten we een reportage over Kiran Badloe, die het de hoogste tijd vindt worden dat hij zijn leermeester Dorian van Rijsselberghe gaat passeren.</p>
