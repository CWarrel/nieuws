---
layout: post
title: "Mueller: minister gaf verkeerde weergave van Rusland-onderzoek"
date: Wed, 01 May 2019 03:46:19 +0200
category: buitenland
externe_link: "http://feeds.nos.nl/~r/nosnieuwsbuitenland/~3/dZt-KhNeW9U/2282768"
feature_image: "https://nos.nl/data/image/2019/05/01/547135/1008x567.jpg"
---

<p>Speciaal aanklager Mueller heeft bij minister Barr van Justitie geklaagd over diens samenvatting van het onderzoek naar Russische be√Ønvloeding bij de Amerikaanse presidentsverkiezingen. Barr meldde in maart dat Mueller geen bewijs heeft gevonden voor samenspanning van het campagneteam van president Trump met de Russen.</p>
<p>Ook meldde Barr dat er onvoldoende grond was om Trump te vervolgen voor belemmering van de rechtsgang. Nu is duidelijk geworden dat Mueller enkele dagen later in een brief aan Barr heeft geschreven dat die de conclusies verkeerd heeft weergegeven. Volgens hem bood de samenvatting te weinig context.</p>
<h2>Verwarring</h2>
<p>"Er is verwarring ontstaan over belangrijke onderzoeksconclusies", schrijft Mueller. "Hierdoor komt het doel waarvoor het ministerie de speciaal aanklager heeft aangesteld in gevaar: het zorgen voor volledig vertrouwen in de uitkomst van het onderzoek."</p>
<p>The Washington Post bracht de inhoud van de brief als eerste naar buiten. Een woordvoerder van het ministerie van Justitie bevestigt de brief en zegt dat Mueller en Barr elkaar daarna ook telefonisch hebben gesproken.</p>
<p>Het volledige rapport van Mueller werd twee weken geleden gepubliceerd, al waren talloze passages weggelakt. In die tekst was al te lezen dat Trump volgens Mueller herhaaldelijk heeft geprobeerd om greep te krijgen op het Rusland-onderzoek. Het oordeel of Trump hiermee de rechtsgang heeft belemmerd, liet hij over aan het Congres.</p>
<p>Minister Barr verschijnt later vandaag voor de justitie-commissie van de Senaat. De Democratische senator Chris van Hollen heeft hem opgeroepen zijn ontslag in te dienen. Van Hollen vroeg eerder deze maand in de Senaat aan Barr of Mueller zijn conclusies over het onderzoek steunde. "Dat weet ik niet", antwoordde de minister van Justitie.</p>
<p>"We weten nu dat Mueller zijn bezorgdheid uitte op 27 maart en dat Barr mij, het Congres en het publiek volkomen misleidde. Hij moet aftreden", zegt Van Hollen.</p><img src="http://feeds.feedburner.com/~r/nosnieuwsbuitenland/~4/dZt-KhNeW9U" height="1" width="1" alt=""/>
