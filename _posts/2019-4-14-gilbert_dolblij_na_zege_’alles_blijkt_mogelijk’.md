---
layout: post
title: "Gilbert dolblij na zege: ’Alles blijkt mogelijk’"
date: Sun, 14 Apr 2019 18:48:37 +0200
category: sport
externe_link: "https://www.telegraaf.nl/sport/3443240/gilbert-dolblij-na-zege-alles-blijkt-mogelijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dcaabf08-5ed5-11e9-ab1a-0218eaf05005.JPG"
---

<p class="intro">Hij was toch vooral de man van de heuvelklassiekers. Maar Philippe Gilbert zocht de uitdaging op de kasseien en vond bovendien bij Quick-Step, tegenwoordig Deceuninck - Quick-Step, de juiste omgeving om in 2017 de Ronde van Vlaanderen te winnen. Twee jaar later volgde zondag winst in Parijs-Roubaix. ,,Alles blijkt mogelijk'', keek de 36-jarige Belg tevreden terug.</p> <p>Hij keek vroeger het liefst naar renners als Johan Museeuw, Michele Bartoli en Frank Vandenbroucke. ,,Renners die vroeg aanvielen, dat wilde ik graag kopiëren.'' Hij deed het al eens in de Ronde van Lombardije, de koers die hij twee keer won. Hij deed het eerder in Vlaanderen, waar hij vorige week juist een slechte dag had. ,,De vorm was er, maar ik was de nacht ervoor ziek geworden.'' Balend stapte hij af. ,,Maar de afgelopen dagen ging ik me weer steeds beter voelen. Dit voelt ook als een revanche.''</p><p>Op weg naar Roubaix kwam hij voorop met de Duitser Nils Politt. ,,Het was wat vroeg, maar hij is een prima renner om bij je te hebben. Hij geeft altijd 100 procent en verdiende net zo goed om te winnen.''</p>
