---
layout: post
title: "Gezocht - Aanhouding voor schietpartij 's Gravendijkwal Rotterdam"
date: Fri, 26 Apr 2019 21:46:00 GMT
categories: 
- zuid-holland 
- rotterdam 
externe_link: "https://www.politie.nl/gezocht-en-vermist/gezochte-personen/2018/oktober/getuigen-gezocht-schietpartij-lavetta-lounge-rotterdam.html"
---

Vrijdagmorgen is na langdurig onderzoek een 30-jarige Rotterdammer aangehouden in een woning aan de Kormakerstraat in Rotterdam. Dit op verdenking van betrokkenheid bij het schietincident dat 25 juli 2018 plaatsvond aan de â€™s-Gravendijkwal in Rotterdam West. Daarbij raakte een 31-jarige man gewond aan zijn been. Op woensdagavond 25 juli bezocht het slachtoffer de Lavetta Lounge. Toen de man even ging roken, ontmoette hij een andere man. Het leek erop dat de twee elkaar kenden en de sfeer was aanvankelijk gemoedelijk. Even later sloeg de sfeer om en ontstond er een confrontatie tussen beide mannen. Van dichtbij schoot de schutter twee keer op het slachtoffer, die daarbij door twee kogels in zijn been is geraakt. Direct na dit incident startten we een buurtonderzoek en via diverse getuigenoproepen, Opsporing Verzocht en Bureau Rijnmond deden we een beroep op getuigen om zich te melden. Dat leidde nog niet naar de identiteit van de schutter. Recent kregen we een nieuwe tip. Aan de hand daarvan kon het arrestatieteam vrijdagochtend de verdachte van zijn bed lichten. Het verhoor loopt en verder onderzoek moet zijn betrokkenheid uitwijzen. Wij doen er alles aan om zaken op te lossen of liever nog te voorkomen. Daarbij hebben we ook uw hulp hard nodig. Heeft u informatie die voor deze zaak van belang kan zijn, laat het ons weten. Bellen kan met de gratis opsporingstiplijn 0800-6070 of anoniem via M. 0800-7000. Mailen kan door een tip achter te laten onder dit bericht. Heeft u weet van criminele activiteiten en wilt u daarover vertrouwelijk praten met het Team Criminele Inlichtingen? Bel 079-3458 999.
