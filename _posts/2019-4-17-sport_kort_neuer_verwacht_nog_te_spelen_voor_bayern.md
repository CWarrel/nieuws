---
layout: post
title: "Sport kort: Neuer verwacht nog te spelen voor Bayern"
date: Wed, 17 Apr 2019 22:15:00 +0200
category: sport
externe_link: "https://www.telegraaf.nl/sport/3456710/sport-kort-neuer-verwacht-nog-te-spelen-voor-bayern"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8ddb305e-614d-11e9-9405-0218eaf05005.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>20:19 uur: Manuel Neuer verwacht in de laatste twee competitieduels nog in het doel van Bayern München te staan. Afgelopen zondag raakte de international geblesseerd aan een kuit in het duel bij Fortuna Düsseldorf. „Het is moeilijk precies aan te geven wanneer ik weer fit ben. Ik denk dat 11 mei tegen Leipzig een realistisch doel is.” Het gaat dan om de voorlaatste wedstrijd in de Bundesliga. Met nog vijf wedstrijden te gaan heeft Bayern als koploper een punt voorsprong op Borussia Dortmund.</p><p>19:21 uur: Jumbo-Visma heeft de selectie voor de Giro d’Italia, die op 11 mei start, bekendgemaakt. Kopman Primoz Roglic krijgt in de eerste gronde van het seizoen hulp van een sterke ploeg. De Sloveen zal worden ondersteund door de Nederlanders Robert Gesink, Koen Bouwman, Antwan Tolhoek, Jos van Emden en Tom Leezer. Ook de Duitser Paul Martens en de Belg Laurens De Plus zijn van de partij.</p><p>16:47 uur: Sofie De Vuyst heeft de tweede editie van de Brabantse Pijl gewonnen. De Belgische wielrenster van Parkhotel Valkenburg was de beste in de sprint van een groep van elf wielrensters. Ze bleef in Gooik na 136,7 kilometer de Italiaanse Marta Cavalli en de Amerikaanse Coryn Rivera voor.</p><p>14:14 uur: Sam Bennett heeft ook de tweede etappe in de Ronde van Turkije gewonnen. De Ierse renner van Bora-Hansgrohe was na een rit over 183 kilometer van Tekirdag naar Eceabat de snelste in de eindsprint van het stevig uitgedund peloton.</p><p>14:06 uur: Jan Oblak speelt ook de komende seizoenen voor Atlético Madrid. De 26-jarige Sloveense doelman verlengde woensdag zijn contract tot de zomer van 2023.</p><p>10:35 uur Het Duitse tennisteam moet het in de play-off van de Fed Cup tegen Letland stellen zonder kopvrouw Angelique Kerber. De nummer 5 van de wereld, vorig jaar winnares op Wimbledon, is niet hersteld van een griepaanval.</p><p>06:45 uur De basketballers van Toronto Raptors hebben in de eerste ronde van de play-offs van de NBA de stand gelijk getrokken in de best-of-seven tegen Orlando Magic. In eigen huis won de Canadese ploeg overtuigend met 111-82. Grote man aan de zijde van de Raptors was Kawhi Leonard met 37 punten.</p>
