---
layout: post
title: "ACM start onderzoek naar machtsmisbruik Apple"
date: Thu, 11 Apr 2019 08:21:59 +0200
categories: 
- financieel 
- geld 
externe_link: "https://www.telegraaf.nl/financieel/3428205/acm-start-onderzoek-naar-machtsmisbruik-apple"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/50f9dda2-5c25-11e9-847b-0218eaf05005.jpg"
---

<p class="intro">De Autoriteit Consument &amp; Markt (ACM) gaat onderzoeken of techgigant Apple misbruik maakt van de positie die het bedrijf verworven heeft met zijn App Store.</p> <p>Dit naar aanleiding van signalen van andere app-aanbieders die de toezichthouder ontving tijdens een marktstudie naar appstores. Die marktstudie is vandaag gepubliceerd.</p><p>,,App-aanbieders zijn in grote mate afhankelijk van Apple en Google voor het aanbieden van apps aan gebruikers. In de marktstudie kreeg de ACM signalen van partijen die erop lijken te wijzen dat Apple misbruik maakt van zijn positie in de App Store'', aldus bestuurslid Henk Don. ,,De ACM ziet daarom reden voor een vervolgonderzoek op basis van de mededingingsregelsâ€™', voegt hij toe.</p><p>In het dagelijks leven worden apps steeds belangrijker, en de waakhond verwacht dat Apple en Google eerlijk en transparant gedrag vertonen. De ACM gaat onder andere onderzoeken of Apple zijn eigen apps heeft bevoordeeld. Het onderzoek richt zich in eerste instantie alleen op Apple, omdat de toezichthouder over dat bedrijf de meest concrete signalen ontving.</p><p>De ACM roept app-aanbieders op om zich te melden als ze problemen ervaren in de App Store van Apple, maar ook als dat het geval is in de Play Store van Google. Die informatie gebruikt de ACM in het onderzoek. Het onderzoek richt zich in ieder geval op Nederlandse apps voor nieuwsmedia, waarover meerdere signalen binnenkwamen.</p><p>Het onderzoek kan ertoe leiden dat er geen overtredingen worden vastgesteld, benadrukt de ACM.</p>
