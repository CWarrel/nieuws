---
layout: post
title: "’Luchtvaartadvies mist realiteitszin’"
date: Thu, 18 Apr 2019 13:40:18 +0200
categories: 
- financieel 
- koersen 
externe_link: "https://www.telegraaf.nl/financieel/3465022/luchtvaartadvies-mist-realiteitszin"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e819beb0-61ce-11e9-b4ef-0217670beecd.jpg"
---

<p class="intro">Het luchtvaartadvies van de Raad voor de leefomgeving en infrastructuur (Rli) mist realiteitszin. Dat meldde Frank Allard, voorzitter van Barin. Die koepelorganisatie vertegenwoordigt luchtvaartmaatschappijen die in Nederland actief zijn. Het advies werd donderdag aangeboden aan minister Cora van Nieuwenhuizen (Infrastructuur).</p> <p>Aan de groei van de luchtvaart, en Schiphol in het bijzonder, zouden voorwaarden opgelegd moeten worden op het gebied van veiligheid, milieu en omgeving. Zo zouden nachtvluchten verboden moeten worden en groene brandstof moeten worden verplicht. Al met al zullen dergelijke ingrepen er voor zorgen dat vliegen duurder wordt. Het advies is bedoeld voor de lange termijn.</p><p>Volgens Allard wordt in zijn geheel voorbijgegaan aan de maatregelen die de sector al neemt om de overlast te beperken en duurzaamheid aan te jagen. Ook blijven betrokken partijen volgens hem vooral „preken voor eigen parochie.”</p>
