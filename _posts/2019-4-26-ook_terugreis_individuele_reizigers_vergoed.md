---
layout: post
title: "Ook terugreis individuele reizigers vergoed"
date: Fri, 26 Apr 2019 13:21:04 +0200
category: buitenland
externe_link: "https://www.telegraaf.nl/nieuws/3500778/ook-terugreis-individuele-reizigers-vergoed"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2d5ab8e4-681e-11e9-9157-0255c322e81b.jpg"
---

<p class="intro">Ook individuele reizigers in Sri Lanka krijgen nu via hun reisverzekeraars de mogelijkheid om eerder terug te reizen naar Nederland. Dat heeft SOS International gemeld na gesprekken met de reisverzekeraars. Die betalen de kosten voor de terugreis. SOS International coördineert de actie.</p> <p>Donderdag besloten reisorganisaties al ’hun’ Nederlandse vakantiegangers terug te halen uit Sri Lanka. Het Calamiteitenfonds betaalt alle kosten voor het terughalen van deze groep reizigers. In het fonds zitten bijdragen die toeristen betalen bij een boeking, een paar euro per reis.</p><p>Individuele reizigers moeten zich wel zelf melden bij hun verzekering als zij terug willen. Volgens SOS International hebben zich al zo’n 150 Nederlanders gemeld. Op het moment wordt geïnventariseerd op welke lijnvluchten zij kunnen worden bijgeboekt.</p><p>Buitenlandse Zaken in Den Haag paste donderdag het reisadvies voor Sri Lanka aan en waarschuwde om alleen naar het land af te reizen als het noodzakelijk is.</p>
