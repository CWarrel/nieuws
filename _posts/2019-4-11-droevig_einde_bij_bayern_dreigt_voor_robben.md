---
layout: post
title: "Droevig einde bij Bayern dreigt voor Robben"
date: Thu, 11 Apr 2019 14:21:53 +0200
categories: 
- sport 
- voetbal 
externe_link: "https://www.telegraaf.nl/sport/3430942/droevig-einde-bij-bayern-dreigt-voor-robben"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bd1018ae-5c56-11e9-847b-0218eaf05005.jpg"
---

<p class="intro">Arjen Robben vreest dat hij zijn laatste wedstrijd voor Bayern München al heeft gespeeld.</p> <p>De 35-jarige Groninger kampt al maandenlang met fysieke problemen. Zijn laatste optreden dateert van 27 november vorig jaar, in de Champions League tegen Benfica (5-1). Robben nam in die wedstrijd de eerste twee doelpunten voor zijn rekening, beide op karakteristieke wijze.</p><p>Grote twijfel</p><p>„Ik weet niet zeker of ik dit seizoen nog voor Bayern München kan spelen”, zegt de vleugelspits tegen Sky Sport. „Ik heb daar mijn twijfels over. Het is heel frustrerend om niet te weten wat er precies aan de hand is.” Trainer Niko Kovac hoopt dat Robben in ieder geval op het veld afscheid kan nemen. „Ik wens voor mezelf en voor Arjen dat hij nog wat wedstrijden kan spelen”, zei Kovac onlangs.</p><p>Robben had eerst last van een dijbeenblessure, later leek een zenuw in een heup klachten te veroorzaken. Toen Robben vorige maand eindelijk de groepstraining hervatte, kreeg hij last van een kuit. De 96-voudig international vertrekt komende zomer na tien jaar bij Bayern.</p><p>Niets besloten</p><p>Robben heeft nog niet besloten wat hij daarna gaat doen. Zijn oude clubs FC Groningen en PSV willen de aanvaller graag terughalen en ook vanuit het buitenland is interesse. „Maar ik wil eerst over een langere periode goed kunnen trainen. Ik heb nog niets besloten”, zei Robben, die in 2009 van Real Madrid naar Bayern kwam. Hij pakte met de ’Rekordmeister’ al zeven landstitels en vier Duitse bekers. Robben bezorgde zijn club in 2013 de eindzege in de Champions League, door in de finale tegen Borussia Dortmund op Wembley het winnende doelpunt te maken (2-1).</p>
