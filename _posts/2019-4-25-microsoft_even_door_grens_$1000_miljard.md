---
layout: post
title: "Microsoft even door grens $1000 miljard"
date: Thu, 25 Apr 2019 15:38:54 +0200
category: financieel
externe_link: "https://www.telegraaf.nl/financieel/3495519/microsoft-even-door-grens-1000-miljard"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/63028264-6766-11e9-bf44-02d2fb1aa1d7.jpg"
---

<p class="intro">Soft- en hardwarebedrijf Microsoft is donderdag voor het eerst door de grens van $1 biljoen beurswaarde gegaan dankzij beter dan verwachte kwartaalresultaten.</p> <p>Daarmee streefde het Apple en Amazon voorbij als meest waardevolle bedrijf ter wereld. Vorig jaar bereikten die al eens de grens van de 1 met 12 nullen aan dollarwaarde op de beurs. Inmiddels zitten zij weer onder de grens.</p><p>Het aandeel Microsoft, dat veel Amerikaanse particulieren al jaren in hun portefeuille hebben, steeg donderdag direct na opening met 4,3% tot $130,33 per aandeel. Daarmee ging Microsoft virtueel door de magische grens heen.</p><p>&gt;</p><p>Kort na opening zakte de mastodont met vorig jaar $110,4 miljard omzet en 135.000 werknemers overigens weer onder die grens.</p><p>Goede verdiensten uit cloud</p><p>Het bedrijf uit Redmond, dat Bill Gates en Paul Allen in 1975 oprichtten, stuwde technologieaandelen op en gaf de Nasdaq-index direct na opening een recordstand.</p><p>Microsoft presenteerde woensdagavond goed ontvangen cijfers van zijn gebroken boekjaar. Het blijft goede omzet draaien met zijn clouddiensten: nog altijd zetten bedrijven hun administratie en netwerk in de cloud, het mobiel toegankelijke netwerk voor dataopslag.</p><p>Microsoft zette over het kwartaal voor $30,6 miljard aan opbrengsten in de boeken, 14% meer dan een jaar eerder.</p><p>Meer van zulk financieel nieuws via je mail? Schrijf je hier in voor onze nieuwsbrief.</p>
