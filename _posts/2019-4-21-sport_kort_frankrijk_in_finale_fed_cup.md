---
layout: post
title: "Sport Kort: Frankrijk in finale Fed Cup"
date: Sun, 21 Apr 2019 22:30:00 +0200
category: sport
externe_link: "https://www.telegraaf.nl/sport/3475568/sport-kort-frankrijk-in-finale-fed-cup"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4f9ad5e0-6474-11e9-9157-0255c322e81b.JPG"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>22:27 uur: De Franse tennissters hebben de finale van de Fed Cup bereikt. De Françaises versloegen in de halve finale in Rouen Roemenië door de beslissende dubbel te winnen: 3-2. Frankrijk treft in de finale in november Australië dat de Fed Cup zeven keer won, maar de laatste zege dateert al van 1974. De Franse tennissters wonnen de Fed Cup twee keer, voor het laatst in 2003.</p><p>20.51 uur: PAOK heeft voor de eerste keer in 34 jaar de Griekse landstitel veroverd. De club uit Thessaloniki verzekerde zich op de voorlaatste speeldag van het derde landskampioenschap dankzij een royale thuiszege (5-0) op degradant Levadiakos. Diego Biseswar (onder meer ex-Feyenoord) benutte in de achtste minuut een strafschop.</p><p>19.55 uur: Arantxa Rus heeft het ITF-toernooi van Santa Margherita di Pula gewonnen. In de finale op het Italiaanse gravel wist de 28-jarige Nederlandse in drie sets de Oekraïense Daria Lopatetska te verslaan, 6-7 (2) 6-3 6-1. Rus haalde zo haar gelijk door af te zeggen voor de Fed Cup. Net als Kiki Bertens vond ze de trip naar Japan niet in haar schema passen midden in het gravelseizoen. Zonder de twee beste speelsters van het land verloor de Fed Cup-ploeg van captain Paul Haarhuis van Japan en degradeerde uit Wereldgroep II.</p><p>17.46 uur: Lisa Scheenaard heeft bij de NK roeien haar titel in de skiff geprolongeerd. De kopvrouw van Thêta bleef Sophie Souwer op de Bosbaan ruim 7 seconden voor. Roos de Jong pakte brons. In de lichte skiff maakte Ilse Paulis haar favorietenrol waar. De olympische kampioene in de lichte dubbeltwee, met de inmiddels gestopte Maaike Head, was ruim 6 seconden sneller dan Martine Veldhuis. Iris Hochstenbach eindigde als derde. Titelverdedigster Marieke Keijser, de nieuwe roeipartner van Paulis in de lichte dubbeltwee, ontbrak wegens een blessure. Aletta Jorritsma en Veronique Meester prolongeerden de titel in de twee-zonder. Ellen Hogerwerf en José van Veen eindigden op 0,35 seconde als tweede. Het brons was voor Ymkje Clevering en Karolien Florijn.</p><p>14.39 uur: Het zeilduo Afrodite Zegers/Lobke Berkhout heeft bij de wereldbeker in Genua genoegen moeten nemen met de achtste plaats in het eindklassement van de 470-klasse. Het Nederlandse koppel kon in de medalrace de sprong naar het podium niet maken. Ze begonnen als kansrijke nummer vier aan de finale, maar na een moeizame start en een straf op het water kwamen ze als tiende en laatste over de finish.</p><p>14.29 uur: De langebaanschaatsers Gerben Jorritsma (25) en Thomas Geerdinck (23) komen in het nieuwe seizoen uit voor TalentNED, de ploeg van hoofdcoach Peter Kolder. Jorritsma is afkomstig van Team Reggeborgh, Geerdinck komt over van Team easyJet. Marwin Talsma (21) verlaat de ploeg, die in het afgelopen seizoen onder leiding van directeur Gerard Kemkers debuteerde op het hoogste niveau.</p><p>12.09 uur: De Australische tennissters hebben als eerste de finale bereikt in Wereldgroep I van de Fed Cup. De equipe van captain Alicia Molik rekende in de halve finale in Brisbane af met Wit-Rusland en besliste het enerverende duel in het dubbelspel. Australië treft in de finale de winnaar van de confrontatie tussen Frankrijk en Roemenië. In Rouen is de stand gelijk: 1-1.</p><p>11:13 uur: De basketballers van Houston Rockets en Milwaukee Bucks zijn hard op weg naar de tweede ronde in de play-offs van de NBA. De Rockets versloegen Utah Jazz voor de derde keer op rij, deze keer met 104-101. James Harden was topscorer voor de Rockets met 22 punten.De Bucks waren ook in wedstrijd drie te sterk voor Detroit Pistons: 119-103. Khris Middleton (20 punten), Brook Lopez (19 punten) en Eric Bledsoe (19 punten) waren productief voor de winnende ploeg uit Milwaukee. Philadelphia 76ers heeft ook nog één zege nodig om verder te gaan in de play-offs. De Sixers wonnen met 112-108 van Brooklyn Nets en namen een voorsprong van 3-1 in de best-of-seven. Joel Embiid was de grote man met 31 punten en 16 rebounds.</p><p>09:06 uur: Springruiter Harrie Smolders is tweede geworden in de Grand Prix van Miami, de derde halte in de prestigieuze Global Champions Tour. Smolders won 60.000 euro. Maikel en Eric van der Vleuten deden ook mee in Miami, maar haalden de barrage niet. De vierde wedstrijd van de Global Champions Tour is begin mei in Shanghai.</p>
