---
layout: post
title: "Autosector geeft Neways steun in de rug"
date: Thu, 11 Apr 2019 08:47:36 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c740f8ec-5c25-11e9-b172-02d1dbdc35d1.jpg"
---

<p class="intro">Neways Electronics heeft in het eerste kwartaal van dit jaar flink meer orders in de wacht gesleept. Met name uit de auto-industrie nam de vraag naar elektrotechnische componenten van het Brabantse bedrijf toe. Ook de omzet van Neways steeg.</p> <p>Die omzet bedroeg in de eerste drie maanden van dit jaar 132,9 miljoen euro. Een jaar eerder was dat nog 122,3 miljoen euro. Het orderboek steeg naar 372,2 miljoen euro dankzij een orderintake van meer dan 200 miljoen euro. Eind vorig jaar had Neways nog voor 304 miljoen euro aan werk op de plank liggen.</p><p>Topman Huub van der Vrande merkt ondanks de grote vraag naar producten van zijn bedrijf, toch af en toe wat terughoudendheid bij klanten. Die heeft echter vooral te maken met macro-economische ontwikkelingen. Neways houdt vast aan zijn verwachting dat het bedrijf dit jaar een hogere omzet en bedrijfsresultaat behaalt dan vorig jaar.</p>
