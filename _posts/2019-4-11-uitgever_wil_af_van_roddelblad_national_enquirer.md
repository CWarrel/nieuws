---
layout: post
title: "Uitgever wil af van roddelblad National Enquirer"
date: Thu, 11 Apr 2019 07:59:59 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0bae94be-5c1f-11e9-ac91-02d2fb1aa1d7.jpg"
---

<p class="intro">De uitgever van National Enquirer zet het Amerikaanse roddelblad in de etalage. Het bedrijf American Media Inc. (AMI) wil met een verkoop zijn schuldenlast verlichten. Ook van de bladen Globe en National Examiner wil de onderneming af.</p> <p>National Enquirer kampt al langer met teruglopende oplagen en raakte net als de uitgever herhaaldelijk in opspraak, zoals onlangs met een artikel over een vermeende affaire van Jeff Bezos. De Amazon-baas beschuldigde AMI-topman David Pecker van chantage en afpersing. Bezos is eigenaar van de Washington Post, die kritische verhalen heeft geschreven over president Donald Trump. Pecker is een naaste bondgenoot van de president.</p><p>AMI heeft vorig jaar toegegeven dat het bedrijf 150.000 dollar heeft betaald aan een voormalig Playboy-model. Zij beweerde een affaire te hebben gehad met Trump. De uitgever betaalde de rechten van haar verhaal met het idee om dat nooit te publiceren.</p>
