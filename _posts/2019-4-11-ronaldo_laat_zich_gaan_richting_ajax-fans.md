---
layout: post
title: "Ronaldo laat zich gaan richting Ajax-fans"
date: Thu, 11 Apr 2019 12:28:14 +0200
categories: 
- sport 
- voetbal 
externe_link: "https://www.telegraaf.nl/sport/3429891/ronaldo-laat-zich-gaan-richting-ajax-fans"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/413bf3a0-5c7a-11e9-a00c-02c309bc01c1.jpg"
---

<p class="intro">Cristiano Ronaldo kreeg woensdagavond in de Johan Cruijff ArenA geregeld een fluitconcert te verwerken. Op het moment dat hij tien minuten na rust bij de zijlijn een onhandige uitglijder maakte in een poging een bal binnen te houden, werd hij echter keihard uitgelachen.</p> <p>De Ajax-fans op de tribunes lachten hun tanden bloot en klapten hun handen blauw. Ronaldo kon het niet waarderen en stak cynisch een duimpje op, terwijl hij een zuur gezicht opzette.</p><p>Het was lange tijd onzeker of de 34-jarige Portugees kon meedoen in de Johan Cruijff ArenA. De aanvaller was echter net op tijd hersteld van een hamstringblessure die hij ongeveer drie weken geleden had opgelopen tijdens een interland.</p><p>Ronaldo zette Juventus in Amsterdam op slag van rust op voorsprong. Hij zette de aanval zelf op, sprintte naar het strafschopgebied en kopte vervolgens vakkundig raak na een voorzet op maat van zijn landgenoot João Cancelo. David Neres zette Ajax vlak na de onderbreking op 1-1, wat uiteindelijk de eindstand werd.</p><p>Bekijk hieronder een terugblik op de wedstrijd Ajax-Juventus met chef voetbal Valentijn Driessen van Telesport en Ajax-verdediger Joël Veltman:</p>
