---
layout: post
title: "Paleis deelt foto's van jarige prins Louis (1)"
date: Tue, 23 Apr 2019 10:09:06 +0200
categories: 
- entertainment 
- royalty 
externe_link: "http://feeds.nos.nl/~r/nosnieuwskoningshuis/~3/V--YNsDqT9k/2281657"
feature_image: "https://nos.nl/data/image/2019/04/23/545487/1008x567.jpg"
---

<p>Het is een drukke verjaardagsweek voor de Britse koninklijke familie: afgelopen zondag blies de Britse koningin Elizabeth 93 kaarsjes uit en vandaag wordt prins Louis, de jongste zoon van prins William en Kate Middleton, 1 jaar oud.</p>
<p>Ter ere van de eerste verjaardag van Louis deelde het Britse koningshuis drie nieuwe foto's van hem.</p>
<p>De foto's zijn eerder deze maand genomen door Kate, in de tuin van hun huis, Anmer Hall in Norfolk. Kate maakte ook de eerste portretfoto's van Louis toen hij net geboren was.</p>
<p>Prins Louis werd precies een jaar geleden geboren in het St. Mary's Hospital in Londen. Hij is het derde en jongste kind van William en Kate: zijn zus Charlotte wordt volgende week 4 en zijn broer George wordt op 22 juli 6 jaar oud.</p>
<p>Louis heet voluit Zijne Koninklijke Hoogheid prins Louis Arthur Charles of Cambridge. De prins is vijfde in lijn voor de troonopvolging.</p>
<p>De foto's van Louis werden vannacht op sociale media gedeeld door het koningshuis. Ze waren meteen een hit: inmiddels zijn ze al tienduizenden keren geliket en gedeeld.</p>
<p>Louis krijgt een dezer weken een neefje of nichtje erbij: prins Harry en zijn vrouw Meghan verwachten een kindje eind april of begin mei. Het is de eerste zwangerschap van Meghan. In mei vorig jaar trouwde het paar.</p><img src="http://feeds.feedburner.com/~r/nosnieuwskoningshuis/~4/V--YNsDqT9k" height="1" width="1" alt=""/>
