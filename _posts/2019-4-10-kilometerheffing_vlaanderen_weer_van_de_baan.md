---
layout: post
title: "Kilometerheffing Vlaanderen weer van de baan"
date: Wed, 10 Apr 2019 08:28:14 +0200
category: buitenland
externe_link: "https://www.telegraaf.nl/nieuws/3421650/kilometerheffing-vlaanderen-weer-van-de-baan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ec61caa6-5b59-11e9-b4ef-0217670beecd.jpg"
---

<p class="intro">De kilometerheffing, waarbij bestuurders belasting gaan betalen per gereden kilometer, is volgens de Vlaamse minister van Mobiliteit Ben Weyts (N-VA) van de baan. Dat zei de minister in het VTM-programma Terkzake. „Ik zie geen politiek draagvlak, ook niet bij de bevolking.”</p> <p>N-VA-voorzitter Bart de Wever liet in maart vorig jaar nog weten dat rekeningrijden rond Brussel en Antwerpen ’onvermijdelijk’ zou worden om de files aan te pakken. Weyts was ook lange tijd voorstander, maar komt daar nu op terug.</p><p>„Voor de aanpak van de files heb je geen duizend alternatieven”, zegt Weyts. „Ik denk dat rekeningrijden een deel van de oplossing zou kunnen zijn op voorwaarde dat het niet om een belastingverhoging gaat, dat we de buitenlanders laten meebetalen en dat er een politiek draagvlak is. Dat draagvlak is vandaag nergens meer te bespeuren, ook niet bij de bevolking.”</p><p>Weyts pleit nu voor extra investeringen in de infrastructuur rond de knelpunten bij grote steden. Volgens Vlaamse media spelen op de achtergrond ook de komende regionale verkiezingen van 26 mei een rol.</p>
