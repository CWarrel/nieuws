---
layout: post
title: "Beurs: AEX zakt in aanloop kwartaalcijfers"
date: Fri, 12 Apr 2019 09:15:19 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f201b9fc-5cf4-11e9-9a52-0218eaf05005.jpg"
---

<p class="intro">De AEX is vanochtend lager van start gegaan. Beleggers deden het voorzichtig aan in aanloop naar de cijferpublicaties door Amerikaanse banken vanmiddag.</p> <p>Na een kwartier handel stond de AEX 0,4% lager op 559,7 punten. De AMX daalde 0,4% naar 805,5 punten.</p><p>Elders in Europa leverden de meeste beursgraadmeters ook in. De Duitse DAX en Franse CAC 40 verloren 0,3% respectievelijk 0,2%. De Engelse FTSE 100 stond vrijwel onveranderd.</p><p>In AziÃ« was het beeld vanochtend verdeeld. De Japanse Nikkei presteerde sterk met een 0,7% hoger slot.</p><p>De indexfutures wezen op een vlakke opening van de Amerikaanse beurzen om half vier vanmiddag, na de veelal kleine minnen op donderdag.</p><p>Vanmiddag trappen de Amerikaanse banken JP Morgan Chase em Wells Fargo het cijferseizoen af. Volgende week volgen onder meer chipmachinefabrikant ASML en voedingsproducent Unilever in Nederland.</p><p>Verzekeraar Aegon belandde met een min van 1,8% onderin de AEX. Staalgigant ArcelorMittal leverde 1,2% in.</p><p>ASML zakte 0,3%. Donderdag was de chipmachinefabrikant al 0,8% lager gesloten, op het nieuws dat Chinese medewerkers bedrijfsgeheimen hebben gestolen.</p><p>Uitzender Randstad ging met een winst van 0,8% aan kop, na door Bank of America op de kooplijst te zijn geplaatst.</p><p>Smallcap Fagron verloor 3,7%. De toeleverancier aan apothekers publiceerde vanochtend licht tegenvallende groeicijfers.</p><p>Smallcap Pharming zakte 3%. Het biotechbedrijf lapt het wettelijke verbod op publieksreclame voor geneesmiddelen volgens concurrent Shire aan zijn laars.</p><p>Op de lokale markt won Probiodrug 12%, na in de afgelopen twee dagen al te zijn verdubbeld in reactie op een plaatsing van aandelen.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
