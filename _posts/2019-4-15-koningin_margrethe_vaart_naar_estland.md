---
layout: post
title: "Koningin Margrethe vaart naar Estland"
date: Mon, 15 Apr 2019 19:55:47 +0200
categories: 
- entertainment 
- royalty 
externe_link: "https://www.telegraaf.nl/entertainment/3449270/koningin-margrethe-vaart-naar-estland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b2859e32-5fa7-11e9-b689-0217670beecd.jpg"
---

<p class="intro">De Deense koningin Margrethe brengt komende zomer een officieel bezoek aan Estland. De vorstin vaart in juni met het koninklijke schip Dannebrog naar de hoofdstad Tallinn, zo maakte hof maandag bekend.</p> <p>Het bezoek staat in het teken van de 800-jarige herdenking van de Slag bij Lyndanisse, tegenwoordig Tallinn, op 15 juni 1219. Tijdens deze veldslag zou voor het eerst de Dannebrog, de bijnaam van de Deense vlag, zijn verschenen. Volgens de legende viel de vlag uit de lucht en hielp dit de toenmalige koning Waldemar II om de Esten te verslaan.</p><p>Koningin Margrethe opent in Tallinn, vrij vertaald de Deense stad in het Ests, een tentoonstelling over de slag. Dat doet ze samen met de Estse president Kersti Kaljulaid. Ook staat de koningin stil bij de 100-jarige onafhankelijkheid van Estland.</p>
