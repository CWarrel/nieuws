---
layout: post
title: "Ajax in trek op Damrak na winst op Juventus"
date: Wed, 17 Apr 2019 09:20:38 +0200
categories: 
- financieel 
- koersen 
externe_link: "https://www.telegraaf.nl/financieel/3456951/ajax-in-trek-op-damrak-na-winst-op-juventus"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6035941c-60e1-11e9-a4e2-02d1dbdc35d1.jpg"
---

<p class="intro">Het aandeel Ajax was woensdag in trek op Beursplein 5. Beleggers reageerden verheugd op de winst van de club op de Italiaanse grootmacht Juventus. Daarmee bereikte de enige beursgenoteerde voetbalclub van Nederland voor het eerst in 22 jaar weer de halve finale van de Champions League. Het aandeel Juventus kelderde in Italië.</p> <p>Het aandeel Ajax stond omstreeks 09.15 uur 9,3 procent hoger op 18,75 euro. Juventus, vooraf één van de favorieten voor de eindzege van de Champions League en de club van sterspeler Christiano Ronaldo, kelderde tot 24 procent op de beurs in Milaan. Met de huidige koersen heeft Ajax een marktwaarde van ongeveer 343 miljoen euro. Juventus is nog 1,3 miljard euro waard.</p><p>Het elftal van trainer Erik ten Hag won de uitwedstrijd bij Juventus met 2-1, met dank aan een wervelend optreden na rust. Dat was voldoende na het gelijkspel van vorige week in de Johan Cruijff ArenA (1-1). Tottenham Hotspur of Manchester City wordt de tegenstander van Ajax in de halve eindstrijd.</p>
