---
layout: post
title: "Sport Kort: Masnada wint in de Alpen"
date: Wed, 24 Apr 2019 17:11:00 +0200
category: sport
externe_link: "https://www.telegraaf.nl/sport/3487685/sport-kort-masnada-wint-in-de-alpen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3fb42226-66a4-11e9-ab1a-0218eaf05005.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>17.11 uur: Stefan Hoogsteder gaat per 1 augustus bij de KNVB aan de slag als coach van de nieuwe nationale vrouwenselectie onder 23 jaar. Hij fungeert momenteel nog als trainer van hoofdklasser UDI'19 uit Uden. ,,Bij een nieuw team iets structureels opbouwen is een uitdaging, maar ik heb er alle vertrouwen dat we iets moois kunnen gaan neerzetten. Het ontwikkelen van een team onder 23 jaar is volgens mij van groot belang. De stap tussen Oranje en onder 19 is gewoon erg groot.” Hoogsteder begon zijn trainersloopbaan bij de jeugd van FC Twente (2006 tot 2012). Ook was hij bij deze club actief als hoofd jeugdopleidingen bij de vrouwentak van de voetbalacademie en assistent-trainer bij de FC Twente-vrouwen.</p><p>16.00 uur: Fausto Masnada heeft de derde etappe van de Ronde van de Alpen gewonnen. De Italiaan bleef na een geslaagde aanval op anderhalve kilometer van de finish de Brit Tao Geoghegan Hart en de Pool Rafal Majka voor. De 21-jarige Rus Pavel Sivakov van Team Sky, winnaar van de tweede etappe, houdt de leiding in het algemeen klassement. De Tsjech Jan Hirt volgt op 8 seconden, de Italiaan Mattia Cattaneo op 23. De Ronde van de Alpen eindigt vrijdag in Bolzano.</p><p>14.14 uur: De Nederlandse beachvolleybalkoppels Varenhorst/Van de Velde bij de mannen en Sinnema/Bloem bij de vrouwen hebben het hoofdtoernooi in het Chinese Xiamen niet gehaald. Beide teams verloren hun tweede kwalificatiewedstrijd in het toernooi dat deel uitmaakt van de Beachvolley World Tour. Christiaan Varenhorst en Steven van de Velde moesten hun meerdere erkennen in het koppel Jonathan Erdmann en Max Betzien. Jolien Sinnema en Laura Bloem verloren van Diana Lunina en Maryna Samoday uit Oekraïne: met 24-22 en 22-20.</p><p>13.26 uur: Kiki Bertens treft in de achtste finales van het tennistoernooi in Stuttgart de Zwitserse Belinda Bencic. De nummer 20 van de wereld rekende woensdag in twee sets af met Mandy Minella uit Luxemburg: 6-2, 6-4. Bertens en Benic troffen elkaar twee keer eerder: in 2017 in Indian Wells en een jaar later in Wuhan. Beide duels werden door Bertens gewonnen.</p><p>13.08 uur: Britt Eerland is er niet in geslaagd de achtste finales te bereiken van het WK tafeltennis in het Hongaarse Boedapest. De 25-jarige speelster, 42e op de wereldranglijst, moest woensdag haar meerdere erkennen in de Chinese Liu Shiwen, de nummer 5 van de wereld. Het werd 11-3 11-7 11-9 11-9.</p><p>12.43 uur: Belinda Bencic maakt half juni haar opwachting op het grastoernooi van Rosmalen. De Zwitserse tennisster is momenteel de nummer 20 van de wereld en stond ooit zevende. De 22-jarige Bencic haalde in 2015 de finale in Rosmalen en een jaar later de laatste vier. Vorig jaar bleef ze in de tweede ronde steken.</p><p>11.49 uur: De ATP heeft Turijn aangewezen om vanaf 2021 de ATP Finals te organiseren. Het eindejaarstoernooi voor de acht beste tennissers en dubbelteams, het officieuze WK, werd sinds 2009 in Londen gehouden. De komende twee edities van de ATP Finals vinden nog in de Londense O2 Arena plaats.</p><p>11.37 uur: De verschoven wedstrijd tussen Jong Ajax en FC Twente wordt afgewerkt op maandag 29 april. Het duel wordt gespeeld op Sportpark De Toekomst. De aftrap is om 20.00 uur. FC Twente is al kampioen en ook voor Jong Ajax staat er niets meer op het spel.</p><p>11.18 uur: Vitesse kan zondag 12 mei in het duel tegen De Graafschap niet beschikken over Matús Bero. In de verloren wedstrijd tegen Ajax (4-2) kreeg de Slowaak in blessuretijd een tweede gele kaart. De tuchtcommissie van de KNVB legde hem een schorsing op van één duel.</p><p>11.06 uur: Hockeyer Marlon Landbrug maakt voor het eerst deel uit van de selectie van Oranje. De 21-jarige aanvaller van Pinoké werd door bondscoach Max Caldas geselecteerd voor de Pro League-wedstrijd tegen Duitsland, vrijdag in Mönchengladbach. Landbrug trainde al wel met Oranje mee.</p><p>10.38 uur: SC Cambuur kan in de slotfase van het seizoen, waarin het strijdt om terugkeer in de eredivisie, niet beschikken over Sam Hendriks. De aanvaller heeft een gescheurde voorste kruisband, meldt de nummer 8 van de eerste divisie. Hendriks werd gehuurd van het Belgische Oud-Heverlee Leuven.</p>
