---
layout: post
title: "Johnny de Mol zingt voor zoontje"
date: Wed, 24 Apr 2019 00:35:15 +0200
categories: 
- entertainment 
- gossip 
externe_link: "https://www.telegraaf.nl/entertainment/3486543/johnny-de-mol-zingt-voor-zoontje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/10b17640-6618-11e9-8c76-02d1dbdc35d1.jpg"
---

<p class="intro">Johnny de Mol heeft dinsdagavond in de talkshow van Jeroen Pauw een speciaal liedje gezongen voor zijn jarige zoontje Johnny. Het ventje is dinsdag één jaar geworden. Het nummer Hoop dat je niet op mij lijkt schreef de presentator speciaal voor hem.</p> <p>Over de betekenis van het nummer zei De Mol: „Ik hoop dat hij gewoon wat eerder op het punt komt, waar ik ben gekomen.” Johnny werd op de piano begeleid door zijn neefje Julian, de zoon van Linda de Mol. De Mol gaf toe wel een beetje nerveus te zijn voor zijn optreden. „Ik vind het nu ineens wel een beetje spannend”, biechtte hij op.</p><p>Het liedje zal ook voorbij komen in zijn theatertour, die in het najaar begint. In de zomer zijn de try-outs hiervoor. „Er zitten een aantal liedjes en heel veel verhalen in”, aldus Johnny, die onder meer gaat vertellen over zijn nieuwe leven buiten de grote stad en over zijn leven als vader. Maar ook over zijn bijzondere familie.</p><p>John, John en John</p><p>De presentator zei verder dat hij inmiddels bekend staat als John, nu hij zoontje Johnny heeft. De grote John de Mol wordt ondertussen binnen de familie opa John genoemd. Alhoewel hij toegaf dat het een „stukje creatieve armoede” is om al zes generaties lang je kinderen John te noemen, was het toch ook wel weer makkelijk met het kiezen van een naam.</p><p>Johnny is vooral bekend als presentator, maar de zoon van John de Mol en Willeke Alberti zingt regelmatig. Zo bracht hij eerder dit jaar een nummer uit voor het goede doel en heeft hij al vaker opgetreden bij Holland Zingt Hazes. Ook heeft hij duetten met zijn moeder gezongen.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
