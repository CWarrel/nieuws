---
layout: post
title: "PAI zet overnamebod op Wessanen door"
date: Wed, 10 Apr 2019 14:57:17 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6c77b81e-5b95-11e9-bbde-0217670beecd.jpg"
---

<p class="intro">Natuurvoedingsbedrijf Wessanen stemt in met het overnamebod van een consortium onder leiding van de Franse investeerder PAI. Het bod bedraagt €11,50 per aandeel, ofwel €885 miljoen.</p> <p>Nagenoeg een maand geleden maakten de investeerders al bekend dit voornemen te hebben. Inmiddels is het boekenonderzoek afgerond en bieden ze daadwerkelijk €11,50 per aandeel.</p><p>Topman Christophe Barnouin stelt dat het bod een aantrekkelijke prijs inhoudt voor de aandeelhouders en in het belang is van Wessanen. Door de overname kan het bedrijf volgens hem verder investeren in initiatieven om zijn positie als een leidende partij in de markt voor natuurvoeding vast te houden. PAI verklaarde dat Wessanen extreem goed is gepositioneerd in de Europese markt voor gezonde voeding.</p><p>Het is de bedoeling dat uiterlijk begin juni een voorlopig voorstel wordt ingediend bij de Autoriteit Financiële Markten en dat de overname in de tweede helft van dit jaar wordt afgerond. De bedrijfsnaam van Wessanen blijft behouden en het hoofdkantoor blijft in Amsterdam. De overname zal geen directe impact op werkgelegenheid hebben.</p><p>Wessanen meldde ook dat de omzet in het eerste kwartaal met ruim 4% is gedaald tot bijna €160 miljoen.</p><p>De Vereniging van Effectenbezitters liet zich maandag nog kritisch uit over het overnameproces.</p><p>Dinsdag meldde ABN Amro dat een prijs van €12,25 meer recht doet aan de waarde van Wessanen.</p>
