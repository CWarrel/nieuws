---
layout: post
title: "Watford hoopt dat Gomes (38) tóch doorgaat"
date: Mon, 15 Apr 2019 14:38:39 +0200
category: sport
externe_link: "https://www.telegraaf.nl/sport/3447018/watford-hoopt-dat-gomes-38-toch-doorgaat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/78651c40-5f7b-11e9-9635-02c309bc01c1.JPG"
---

<p class="intro">Trainer Javi Gracia hoopt Heurelho Gomes te verleiden tot een langer verblijf bij Watford. De 38-jarige Braziliaanse doelman heeft gezegd dat hij ,,voor 99 procent zeker'' na dit seizoen stopt. Gracia wil proberen de oud-PSV'er nog op andere gedachten te brengen.</p> <p>,,Heurelho is een geweldige keeper, ik wil graag langer met hem blijven werken'', zei de 48-jarige Spanjaard, die met Watford de finale van de FA Cup heeft gehaald. Op 18 mei is Manchester City de tegenstander op Wembley.</p><p>Gomes groeide in zijn jaren bij PSV (2004-2008) uit tot publiekslieveling. Na zes jaar bij Tottenham Hotspur belandde de Braziliaan met de lange armen in 2014 bij Watford. In de Premier League is Gomes dit seizoen reserve achter Ben Foster, maar hij mag wel de bekerwedstrijden keepen. Foster vindt dat de Braziliaan ook de finale moet spelen. Na de laatste FA Cupwedstrijd op het eigen Vicarage Road nam Gomes met een ereronde afscheid van het publiek. ,,Ik ben 38 jaar, dus ik denk dat het einde carrière betekent", zei hij toen.</p>
