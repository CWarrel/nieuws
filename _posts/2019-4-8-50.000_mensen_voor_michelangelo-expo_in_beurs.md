---
layout: post
title: "50.000 mensen voor Michelangelo-expo in Beurs"
date: Mon, 08 Apr 2019 19:48:29 +0200
category: entertainment
externe_link: "https://www.telegraaf.nl/entertainment/3413666/50-000-mensen-voor-michelangelo-expo-in-beurs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/84f86e62-5a26-11e9-9f98-0217670beecd.jpg"
---

<p class="intro">Een bijzondere expositie in de Beurs van Berlage over de plafondfresco’s van Michelangelo is een hit. In ruim twee maanden tijd hebben meer dan 50.000 mensen de tentoonstelling bezocht.</p> <p>De expositie A Different View biedt de unieke kans om op een andere manier naar Michelangelo’s tijdloze werk te kijken. Waar bezoekers in de Sixtijnse Kapel naar boven moeten kijken, is bij deze tentoonstelling een slimme constructie gemaakt waardoor men rondom de gigantische meesterwerken kan lopen en dus een andere kijk krijgt op de fresco’s, die 510 jaar geleden door de kunstenaar werden geschilderd.</p><p>Het gaat om fotomechanisch gereproduceerde kopieën in de originele grootte. Volgens de organisatoren van de expositie werden de werken van Michelangelo nooit eerder op deze manier getoond.</p><p>Elk jaar bezoeken 4 miljoen mensen de Sixtijnse Kapel in Rome om de plafondschilderingen van Michelangelo te bewonderen. De expositie in de Beurs van Berlage is tot begin mei te zien.</p>
