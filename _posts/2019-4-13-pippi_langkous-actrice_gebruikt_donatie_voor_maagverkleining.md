---
layout: post
title: "Pippi Langkous-actrice gebruikt donatie voor maagverkleining"
date: Sat, 13 Apr 2019 12:57:29 +0200
categories: 
- entertainment 
- gossip 
externe_link: "https://www.telegraaf.nl/entertainment/3440235/pippi-langkous-actrice-gebruikt-donatie-voor-maagverkleining"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ee504170-5dda-11e9-b689-0217670beecd.jpg"
---

<p class="intro">Maria Persson, die in Pippi Langkous de rol van Annika speelde, weet al precies waar ze het geld van de Nederlandse crowdfundingsactie in gaat steken. Het voormalige Zweedse kindsterretje kampt met overgewicht en kan een bijdrage voor een maagverkleining goed gebruiken.</p> <p>Dat zegt ze in het AD.</p><p>De actie werd eerder dit jaar opgezet door twee fans toen bekend werd dat de acteurs die de hoofdrollen van Pippi, Tommy en Annika speelden in de jaren zestig-serie daar een hongerloontje voor kregen. Maria is hier enorm dankbaar voor, ze spaart namelijk al jaren voor een maagverkleining. „Deze gift is vreselijk welkom”, vertelt de actrice, die vanwege haar zwaarlijvigheid moeilijk kan lopen.</p><p>Met een kleinere maag komt Maria in aanmerking voor een knie-operatie, waarna ze geen rolstoel meer nodig heeft. „Deze actie gaat mijn leven compleet veranderen. Dank jullie wel.” De andere twee acteurs weten overigens nog niet waar ze het geld aan gaan uitgeven.</p><p>Inger Nilsson, die in de huid kroop van Pippi, is wel dankbaar voor de tot nu toe binnengeharkte 26.000 euro voor het drietal. „Mijn eerste reactie was: dat is toch helemaal niet nodig. Ik ben niet zielig. Ik heb altijd mijn huur kunnen betalen, ik heb geen slecht leven gehad.”</p>
