---
layout: post
title: "Help! Onze kat jankt en plast in huis"
date: Mon, 22 Apr 2019 08:47:42 +0200
category: overig
externe_link: "https://www.telegraaf.nl/vrij/3478267/help-onze-kat-jankt-en-plast-in-huis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/86f54ad8-64ca-11e9-aac4-02d2fb1aa1d7.jpg"
---

<p class="intro">Dierenarts Piet Hellemans beantwoordt elke week een lezersvraag. Deze week: onze poes Snowy van 15 jaar huilt de laatste weken heel hard als wij boven zijn. Komen we naar beneden, dan houdt ze direct op. Bovendien plast zij af en toe in huis; het liefst over onze spullen, zoals een slipper. Wat is er aan de hand?</p> <p>Bij katten op leeftijd (vanaf 10 à 12 jaar) kunnen er een paar dingen misgaan die dit gedrag (hard miauwen en plassen buiten de bak) zouden kunnen verklaren.</p><p>Deze oorzaken zijn eenvoudig te achterhalen en behandelbaar. Plassen buiten de bak kan duiden op een blaasprobleem (blaassteen of poliep) of op een orgaanprobleem (nieren als gevolg van suikerziekte, etc.).</p><p>Dit kunt u met een urine- én bloedonderzoek uitsluiten.</p><p>Luid miauwen bij oudere katten komt vaak vanwege een te snel werkende schildklier. Ook dit is via een bloedonderzoek vast te stellen.</p><p>Als medische oorzaken voor het afwijkende gedrag zijn uitgesloten, dan is het ook mogelijk dat luid miauwen en plassen buiten de bak het gevolg is van gehoorverlies en/of dementie, wat vaker voorkomt bij oudere katten.</p><p>Vragen aan Piet?</p><p>Mail dierenvriend@telegraaf.nl</p>
