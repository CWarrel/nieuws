---
layout: post
title: "Politiebureau gesloten na invasie vlooien"
date: Mon, 06 May 2019 10:25:24 +0200
category: buitenland
externe_link: "https://www.telegraaf.nl/nieuws/3541509/politiebureau-gesloten-na-invasie-vlooien"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/892e9e30-6fd8-11e9-9a52-0218eaf05005.jpg"
---

<p class="intro">Een politiebureau in het noordoosten van Parijs is zondag ontruimd en meteen gesloten vanwege een vlooienplaag. ’Politiebureau tot nader order gesloten!’ aldus een mededeling op de voordeur van het bureau, in het 19e arrondissement van de Franse hoofdstad.</p> <p>De politievakbond vermeldde gepikeerd op Twitter dat het bureau was belaagd door bloedzuigend ongedierte, „die de werkomstandigheden ondraaglijk maakten!!!” Ondanks ongediertebestrijdingsmaatregelen was het probleem, dat drie weken geleden ontstond, niet opgelost. Steeds meer politieagenten leden onder vreselijke jeuk na de vlooienbeten.</p><p>Sommigen hebben de vlooien met zich meegenomen, waardoor het probleem ook bij hen thuis de kop op stak. De vakbond eist dat de hele locatie compleet wordt gedesinfecteerd en zegt dat dat al weken geleden had moeten gebeuren.</p>
