---
layout: post
title: "Alcoa verwacht minder vraag naar aluminium"
date: Wed, 17 Apr 2019 22:57:03 +0200
categories: 
- financieel 
- koersen 
externe_link: "https://www.telegraaf.nl/financieel/3462151/alcoa-verwacht-minder-vraag-naar-aluminium"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/60668546-6153-11e9-a00c-02c309bc01c1.jpg"
---

<p class="intro">De Amerikaanse aluminiumproducent Alcoa denkt dat de wereldwijde vraag naar dat metaal lager uitvalt dan het bedrijf eerder verwachtte. Alcoa gaat nu uit van een groei van 2 tot 3 procent, dat was eerder nog 3 tot 4 procent. Vooral in in de Chinese transport- en elektronicasectoren wordt minder aluminium gebruikt.</p> <p>Door de lagere vraag valt het productietekort ook lager uit dan Alcoa eerder voorzag. Er wordt nu 1,5 miljoen tot 1,9 miljoen metrische ton te weinig geproduceerd. Eerder dacht Alcoa aan een tekort van 1,7 miljoen tot 2,1 miljoen metrische ton. De lagere vraag heeft ook gevolgen voor de prijs van het metaal.</p><p>Alcoa zette een omzet van 2,7 miljard dollar in de boeken, tegen 3 miljard dollar in het eerste kwartaal van 2018. Onder de streep resteerde een verlies van 199 miljoen dollar. Dat had mede te maken met eenmalige lasten ter waarde van 156 miljoen dollar voor een reorganisatie bij twee Spaanse fabrieken. Een jaar geleden boekte de onderneming nog 195 miljoen winst.</p>
