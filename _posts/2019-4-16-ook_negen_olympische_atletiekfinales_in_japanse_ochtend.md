---
layout: post
title: "Ook negen olympische atletiekfinales in Japanse ochtend"
date: Tue, 16 Apr 2019 10:41:34 +0200
category: sport
externe_link: "https://nos.nl/l/2280698"
feature_image: "https://nos.nl/data/image/2019/04/16/544025/1008x567.jpg"
---

<p>Al eerder werd bekend dat de zwemfinales tijdens de Olympische Spelen van volgend jaar in Tokio in de Japanse ochtenduren worden afgewerkt, maar ook op de atletiekbaan gaat op een aantal nummers al vroeg op de dag om de medailles gestreden worden. Dat leert een blik op het tijdschema dat de atletiekfederatie IAAF wereldkundig heeft gemaakt.</p>
<p>"De verplaatsing van finales naar de ochtenden is op uitdrukkelijk verzoek van het Internationaal Olympisch Comit√©", aldus directeur competitiezaken Paul Hardy van de IAAF in een toelichting. "Zo komt de sport televisiekijkers in alle tijdzones tegemoet."</p>
<h2>Hordennummers</h2>
<p>De finales van de hordennummers en een aantal technische onderdelen zijn verplaatst naar een tijd waarop het in Nederland nog nacht danwel de vroege ochtend is; in Tokio is het zeven uur later. </p>
<p>De beslissende races op de 100 en 200 meter sprint vinden wel gewoon in de Japanse avonduren plaats, net als - vanwege de verwachte hitte in Tokio - de lange afstanden. Vanwege de warmte start de marathon juist heel vroeg, om 6.00 uur lokale tijd.</p>
<p>Nieuw op het olympisch atletiekprogramma, in Tokio van 31 juli tot en met 9 augustus, is de 4 x 400 meter estafette voor gemengde ploegen.</p>
