---
layout: post
title: "Burgers' Zoo verdrietig om dood olifant Rekka"
date: Thu, 25 Apr 2019 16:24:43 +0200
category: jeugdjournaal
externe_link: "http://feeds.nos.nl/~r/jeugdjournaal/~3/nBhmbCNeous/2282023"
feature_image: "https://nos.nl/data/image/2019/04/25/545972/1008x567.jpg"
---

<p>De Aziatische olifant Rekka uit Burgers' Zoo is dood. Ze is waarschijnlijk vijftig jaar geworden. En dat is een normale leeftijd voor deze olifanten om dood te gaan.</p>
<p>Een paar jaar geleden werd Rekka gered uit een circus in Duitsland. Daar werd niet goed voor haar gezorgd. De laatste jaren van haar leven heeft ze in Burgers' Zoo gewoond. Daar ging het weer een stuk beter met haar.</p>
<p>De laatste tijd ging het weer slechter met Rekka. Ze wilde niet meer eten omdat ze erg last had van haar kiezen. Ook was ze ziek. Daardoor werd ze heel mager. De dierenarts, haar verzorgers en biologen besloten toen dat ze geen fijn leven meer heeft. Daarom hebben ze haar laten inslapen.</p>
<p>Rekka was altijd samen met Pinky, een andere Aziatische olifant in Burgers' Zoo. Olifanten vinden het niet fijn om alleen te zijn. Daarom wordt er gezocht naar een nieuw vriendje voor Pinky.</p><img src="http://feeds.feedburner.com/~r/jeugdjournaal/~4/nBhmbCNeous" height="1" width="1" alt=""/>
