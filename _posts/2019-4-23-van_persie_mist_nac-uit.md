---
layout: post
title: "Van Persie mist NAC-uit"
date: Tue, 23 Apr 2019 14:50:31 +0200
categories: 
- sport 
- voetbal 
externe_link: "https://www.telegraaf.nl/sport/3483867/van-persie-mist-nac-uit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dff8c2e8-65c6-11e9-aac4-02d2fb1aa1d7.jpg"
---

<p class="intro">Feyenoord zal het woensdag in de uitwedstrijd tegen hekkensluiter NAC Breda zonder aanvoerder Robin van Persie moeten doen. De clubtopscorer (zestien treffers) is volgens trainer Giovanni van Bronckhorst „niet fit genoeg.”</p> <p>Van Persie maakte afgelopen zaterdag in de thuiswedstrijd tegen AZ nog het winnende doelpunt (2-1). Hij ging in de 84e minuut naar de kant.</p><p>Van Bronckhorst kan in Breda evenmin beschikken over de aanvallers Steven Berghuis en Nicolai Jørgensen. Beiden zijn geschorst. Dylan Vente daarentegen is verlost van zijn schorsing. De verdedigers Ridgeciano Haps en Cuco Martina zijn door blessures niet inzetbaar.</p><p>Met nog drie duels te spelen heeft nummer drie Feyenoord een voorsprong van zeven punten op concurrent AZ, dat dinsdagavond thuis tegen Heracles Almelo speelt. „Het is een seizoen met ups en downs, maar we kunnen woensdag Europees voetbal veiligstellen. Dat is wat voor ons telt”, liet Van Bronckhorst weten. Indien AZ verliest van Heracles is Feyenoord dinsdagavond al zeker van een ticket voor de voorronde van de Europa League.</p>
