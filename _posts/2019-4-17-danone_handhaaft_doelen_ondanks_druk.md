---
layout: post
title: "Danone handhaaft doelen ondanks druk"
date: Wed, 17 Apr 2019 08:26:41 +0200
categories: 
- financieel 
- koersen 
externe_link: "https://www.telegraaf.nl/financieel/3456636/danone-handhaaft-doelen-ondanks-druk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d4f32a2e-60d9-11e9-8c76-02d1dbdc35d1.jpg"
---

<p class="intro">Het Franse voedingsmiddelenconcern Danone houdt vast aan zijn doelstellingen voor dit jaar. Het bedrijf rekent nog steeds op een groei van de winst en de omzet, ondanks een zwakkere vraag naar babyvoeding in China en een consumentenboycot in Marokko in het eerste kwartaal van het jaar.</p> <p>De onderliggende omzet van de grootste yoghurtproducent ter wereld steeg in het eerste kwartaal met 0,8 procent tot ruim 6,1 miljard euro. Dat was nagenoeg in lijn met de verwachtingen van kenners. Vanaf het tweede kwartaal zal er een groeiversnelling plaatsvinden, zo denkt Danone. De onderneming gaf verder aan op koers te liggen om aan de doelen voor 2020 te voldoen.</p><p>Danone kondigde onlangs de verkoop van Earthbound Farm aan, dat het bedrijf verkreeg bij de overname van WhiteWave in 2017.</p>
