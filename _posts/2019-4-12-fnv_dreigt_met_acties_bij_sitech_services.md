---
layout: post
title: "FNV dreigt met acties bij Sitech Services"
date: Fri, 12 Apr 2019 10:13:39 +0200
category: financieel
externe_link: "https://www.telegraaf.nl/financieel/3435161/fnv-dreigt-met-acties-bij-sitech-services"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e0d87160-5cfa-11e9-8c76-02d1dbdc35d1.jpg"
---

<p class="intro">Vakbond FNV heeft vrijdag een ultimatum neergelegd bij de technische dienstverlener Sitech Services. Het bedrijf moet voor woensdag akkoord gaan met de eisen van werknemers voor „behoorlijke cao-afspraken” voor de negenhonderd medewerkers, anders volgen er acties. Het personeel wil voornamelijk dat de huidige arbeidsvoorwaarden blijven gelden.</p> <p>Het bedrijf is van plan om vanaf volgend jaar de bestaande cao te versoberen, schrijft de vakbond. De medewerkers eisen dat de huidige ouderenregeling, verlofdagen, de zogenaamde extra vrije tijd en het sociaal plan van kracht blijven. Ook willen ze dit jaar een salarisverhoging van 4 procent.</p><p>„Het gaat goed met Sitech, dus het is niet meer dan fair dat de werkgever de medewerkers laat meedelen in de winsten”, zegt Paul Smink, bestuurder van FNV Procesindustrie.</p><p>Sitech verleent technische en facilitaire diensten op de chemische campus Chemelot in Zuid-Limburg. Het bedrijf was niet direct bereikbaar voor een reactie.</p>
