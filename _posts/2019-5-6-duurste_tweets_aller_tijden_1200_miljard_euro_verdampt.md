---
layout: post
title: "Duurste tweets aller tijden: 1200 miljard euro verdampt"
date: Mon, 06 May 2019 14:00:37 +0200
categories: 
- financieel 
- koersen 
externe_link: "https://www.telegraaf.nl/financieel/3542723/duurste-tweets-aller-tijden-1200-miljard-euro-verdampt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/abacc75a-701b-11e9-bf65-02c309bc01c1.jpg"
---

<p class="intro">Donald Trump heeft zondag de twee duurste tweets aller tijden de wereld in gestuurd. Na zijn aankondiging van nieuwe importtarieven aan het adres van China, omdat de handelsbesprekingen tussen dat land en Trumps Verenigde Staten hem te stroef verlopen, is er 1200 miljard euro aan beurswaarde verdampt.</p> <p>In Azië gingen de belangrijkste beursgraadmeters vannacht met 3% (Hongkong) tot 6% (Shanghai) onderuit. In Europa staan de koersen aan het begin van de middag een kleine 2% lager – de Amsterdamse AEX-index doet het met -1,5% eigenlijk nog best goed. De S&amp;P500, de belangrijkste beursindex in New York, is 1,3% lager geopend.</p><p>„Al met al verliezen we zo’n 2% van 60.000 miljard aan beurswaarde”, zegt analist Corné van Zeijl van Actiam. „Dat is 1200 miljard, oftewel 1,2 biljoen euro.” De verklaring voor dat koersverlies is duidelijk, aldus de marktvorser: „Beleggers gingen ervan uit dat er een handelsdeal zou komen, misschien wel eind deze week, maar dat staat nu ineens op losse schroeven.”</p><p>Lees hier wat er verder op de Amsterdamse beurs gebeurt:</p>
