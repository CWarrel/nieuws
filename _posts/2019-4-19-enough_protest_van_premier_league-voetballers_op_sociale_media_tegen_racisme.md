---
layout: post
title: "#Enough: protest van Premier League-voetballers op sociale media tegen racisme"
date: Fri, 19 Apr 2019 13:26:38 +0200
category: nieuws
externe_link: "https://nos.nl/l/2281147"
feature_image: "https://nos.nl/data/image/2019/04/19/544713/1008x567.jpg"
---

<p>Toen de zwarte voetballer Ashley Young met zijn club Manchester United deze week werd uitgeschakeld in de Champions League, waren er apengeluiden van de Manchester-fans. En de racistische opmerkingen aan zijn adres gingen verder via sociale media. Het was de druppel voor Young en veel andere voetballers in de Engelse competitie.</p>
<p>Meerdere zwarte en islamitische spelers kregen de afgelopen maanden te maken met racistische scheldpartijen of spreekkoren, in het stadion en online. Daarom zetten zij vandaag hun Instagram- en Twitter-accounts op rood.</p>
<p>Het initiatief komt van de Britse spelersvakbond PFA. Die riep voetballers op om vanaf 10.00 uur Nederlandse tijd een rood plaatje met #Enough op sociale media te plaatsen, om daarna 24 uur te zwijgen. En daar wordt massaal gehoor aan gegeven.</p>
<p>Clubs als Manchester United en Arsenal plaatsten het bericht op hun clubaccount, maar het gaat vooral om de voetballers. Onder meer Kevin De Bruyne (Manchester City), Eden Hazard (Chelsea) en Emiliano Martinez (Arsenal) doen mee aan de boycot.</p>
<p>Ook Nederlandse spelers in de Premier League doen mee met de actie. Nathan Ak√©, Patrick van Aanholt, Timothy Fosu-Mensah en Georginio Wijnaldum zijn de komende 24 uur onbereikbaar via sociale media.</p>
<p>De vakbond, clubs en spelers willen met de actie niet alleen een vuist maken tegen racisme, maar ook tegen de manier waarop sociale media reageren. Voetbalautoriteiten en socialemediabedrijven doen volgens hen te weinig om spelers te beschermen.</p>
