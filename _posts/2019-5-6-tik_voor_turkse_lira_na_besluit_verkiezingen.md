---
layout: post
title: "Tik voor Turkse lira na besluit verkiezingen"
date: Mon, 06 May 2019 19:27:11 +0200
categories: 
- financieel 
- koersen 
externe_link: "https://www.telegraaf.nl/financieel/3544795/tik-voor-turkse-lira-na-besluit-verkiezingen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/75e2188c-7025-11e9-b1c7-02d2fb1aa1d7.jpg"
---

<p class="intro">De Turkse lira kreeg maandag een nieuwe tik te verwerken. De waarde van de Turkse munteenheid ten opzichte van de dollar en de euro ging flink omlaag nadat bekend werd dat de lokale verkiezingen in Istanbul moeten worden overgedaan.</p> <p>Oppositiepartij CHP won en inmiddels is Ekrem Imamoglu van die partij al ge√Ønstalleerd als burgemeester van de belangrijkste stad van Turkije, maar de AK-partij van president Recep Tayyip Erdogan sprak direct na de verkiezingsnederlaag van onregelmatigheden. De centrale kiesraad heeft nu na een evaluatie besloten dat de verkiezingen opnieuw moeten. De nieuwe verkiezingen worden gehouden op 23 juni.</p><p>Maandag daalde de waarde van de lira met ongeveer 2 procent ten opzichte van de euro en de dollar. De waarde van de lira staat al langer onder druk. In februari moest 6 lira worden betaald voor een euro. Dat is inmiddels opgelopen tot ruim 6,85 lira.</p>
