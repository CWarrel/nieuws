---
layout: post
title: "Macron: 'We gaan de Notre-Dame herbouwen', al 100 miljoen binnen"
date: Mon, 15 Apr 2019 23:49:04 +0200
category: nieuws
externe_link: "https://nos.nl/l/2280662"
feature_image: "https://nos.nl/data/image/2019/04/15/543970/1008x567.jpg"
---

<p>De Franse president Macron heeft gezegd dat de Notre-Dame in Parijs wordt herbouwd. Er komt een internationale inzamelingsactie voor de vanavond deels afgebrande kathedraal.</p>
<p>"We moeten trots zijn", zei Macron in een korte reactie. "Trots, omdat we deze kathedraal meer dan achthonderd jaar geleden hebben gebouwd. Door de eeuwen heen hebben we hem verbeterd en laten groeien. Daarom zeg ik vanavond: we gaan hem herbouwen."</p>
<p>De Franse president zei dat de brand een verschrikkelijke tragedie is. "Ik voel de treurigheid en de schok die vele andere Fransen ook voelen. Maar het ergste is voorkomen." De twee iconische torens en de structuur van het gebouw lijken gered, zei de brandweer aan het eind van de avond.</p>
<p>Verder heeft Macron zijn medeleven betuigd aan katholieken over de hele wereld. Ook prees hij de moed en het professionalisme van de brandweermensen.</p>
<p>Kort na de aankondiging van de inzamelingsactie is 100 miljoen euro beschikbaar gesteld door de Franse miljardair Fran√ßois-Henri Pinault. Dat is de topman van het luxebedrijf Kering, dat de modemerken Gucci en Yves Saint Laurent in bezit heeft. Hoeveel de wederopbouw gaat kosten, is nog niet duidelijk.</p>
