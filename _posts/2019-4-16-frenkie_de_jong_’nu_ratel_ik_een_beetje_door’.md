---
layout: post
title: "Frenkie de Jong: ’Nu ratel ik een beetje door’"
date: Tue, 16 Apr 2019 23:44:22 +0200
category: sport
externe_link: "https://www.telegraaf.nl/sport/3456093/frenkie-de-jong-nu-ratel-ik-een-beetje-door"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/881be8c2-609c-11e9-bda1-02d2fb1aa1d7.png"
---

<p class="intro">Ajax verdiende de zege (1-2) op Juventus in de kwartfinales van de Champions League, vooral op basis van de tweede helft. Dat zei Frenkie de Jong bij Ziggo Sport. „Na rust hadden we zelfs wel vaker dan één keer kunnen scoren.”</p> <p>„De eerste helft hadden zij echter wel iets van controle”, zei De Jong. „De 1-0 voor Juventus was ook niet geheel onverdiend. Gelukkig kwamen wij met een beetje mazzel al snel op 1-1.”</p><p>Daarna kwam Ajax ’los’. De Jong: „Na de hervatting waren we gewoon veel beter. We speelden heel veel kansen uit en hadden ruimer afstand moeten nemen. Maar dat maakt nu niet meer uit.”</p><p>FC Groningen</p><p>Over zijn inzetbaarheid waren geen twijfels geweest. „Het afgelopen weekeinde ben ik eerder naar de kant gegaan, last van de hamstring. Maar de medische staf heeft mij goed klaargestoomd. Er was nu niets aan de hand.”</p><p>Hij sluit af met een grap: „We kijken nu alweer naar het duel met FC Groningen. Die wedstrijd is heel belangrijk voor ons, maar met het terugvliegen is het kort dag. Maar ach, nu ratel ik een beetje door.” Ajax gaat in de Eredivisie aan kop, maar voelt wel de hete adem van PSV dat evenveel punten heeft. De Amsterdammers hebben met nog vier duels te gaan echter een veel beter doelsaldo.</p>
