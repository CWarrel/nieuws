---
layout: post
title: "De Aanslag terug in theater met Victor Löw"
date: Sun, 05 May 2019 12:57:46 +0200
categories: 
- entertainment 
- sterren 
externe_link: "https://www.telegraaf.nl/entertainment/3538833/de-aanslag-terug-in-theater-met-victor-low"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a1547bc4-6f24-11e9-9af6-0217670beecd.jpg"
---

<p class="intro">Het toneelstuk De Aanslag, een bewerking van het beroemde boek van Harry Mulisch, komt terug in de Nederlandse theaters. De voorstelling met in de hoofdrollen Victor Löw, Peter Bolhuis en Henriëtte Tol is in 2020, driekwart eeuw na de bevrijding van Nederland, weer door het hele land te zien. Dat heeft producent Bos Theaterproducties zondag bekendgemaakt.</p> <p>Het stuk was tien jaar geleden ook al te zien op de Nederlandse podia en werd zeer lovend ontvangen. De revival beleeft de première op 19 maart 2020 in de Stadsschouwburg van Haarlem, de stad waar de aanslag uit de titel zich afspeelt. De nieuwe versie wordt opgedragen aan schrijver Harry Mulisch, die in 2010 overleed.</p><p>De Aanslag vertelt over de moord op een collaborerende politieagent in de hongerwinter van 1945. De 12-jarige Anton Steenwijk blijft alleen achter als zijn familie als represaille wordt opgepakt en gefusilleerd. Het waarom van de gebeurtenissen blijft de rest van zijn leven aan hem knagen.</p><p>De regie is in handen van Ursul de Geer. De Aanslag werd eerder verfilmd door regisseur Fons Rademakers. Het drama won destijds, met in de hoofdrollen Derek de Lint, Monique van de Ven, Huub van der Lubbe en John Kraaijkamp sr, een Oscar voor beste buitenlandse speelfilm.</p>
