---
layout: post
title: "Al drie ton ingezameld voor van balkon gegooid jongetje"
date: Sun, 14 Apr 2019 18:29:05 +0200
category: buitenland
externe_link: "https://www.telegraaf.nl/nieuws/3443194/al-drie-ton-ingezameld-voor-van-balkon-gegooid-jongetje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bb683bc0-5ed2-11e9-b144-0255c322e81b.jpg"
---

<p class="intro">Voor het jongetje dat vrijdag door een volstrekt onbekende man van de derde verdieping in een winkelcentrum in Minnesota werd gegooid, is inmiddels ruim driehonderdduizend dollar ingezameld.</p> <p>De GoFundMe-pagina voor het slachtoffertje haalde binnen een dag het doelbedrag van een kwart miljoen dollar. Het bedrag loopt nog steeds op.</p><p>De 5-jarige Landen Hoffman uit Woodbury werd vrijdag in de ochtend in de enorme Mall of America in Bloomington, even ten zuiden van de stad Minneapolis, opgetild en van een balkon op de derde verdieping naar beneden gegooid op de tegelvloer. Het kind vecht in een ziekenhuis nog altijd voor zijn leven, maar zou inmiddels stabiel zijn.</p><p>De verdachte is de 24-jarige Emmanuel Deshawn Aranda uit Minneapolis-St. Paul. Er is geen relatie bekend tussen Aranda en het slachtoffer. Wat hem tot de vreselijke daad dreef, is nog onbekend.</p><p>Aranda is wel een bekende van de politie, meldt de Daily Mail. Hij werd in 2015 al eens opgepakt voor mishandeling en vernieling. Hem wordt nu poging tot moord ten laste gelegd.</p>
