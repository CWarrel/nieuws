---
layout: post
title: "Politiemensen krijgen 2e kaartje Baantjer gratis"
date: Fri, 12 Apr 2019 23:43:39 +0200
category: entertainment
externe_link: "https://www.telegraaf.nl/entertainment/3439679/politiemensen-krijgen-2e-kaartje-baantjer-gratis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/08fbdf8a-5d6c-11e9-b673-0255c322e81b.jpg"
---

<p class="intro">Medewerkers van de Nationale Politie krijgen op vertoon van hun politie-identificatie in vier Amsterdamse bioscopen het tweede kaartje voor de Baantjer-film gratis. Dat heeft distributeur Paradiso Filmed Entertainment bekendgemaakt.</p> <p>De nieuwe film, die vanaf 18 april in de bioscopen te zien is, speelt zich af in de jaren tachtig. De jonge De Cock wordt gespeeld door Waldemar Torenstra. Zijn partner in die periode wordt gespeeld door Tygo Gernandt. Zij moeten proberen een aanslag tijdens de kroning van prinses Beatrix zien te voorkomen.</p><p>Het idee voor de serie en de film komt van Thijs en Peter Römer, de kleinzoon en zoon van wijlen Piet Römer, die De Cock in de succesvolle originele serie in de jaren negentig speelde.</p><p>Na de speelfilm volgt een nieuwe serie, die bij RTL4 en Videoland te zien zal zijn. De vorige serie liep twaalf seizoenen bij RTL4 en werd wekelijks door miljoenen mensen bekeken. Baantjer won in 1997 de Gouden Televizier-Ring.</p><p>De Cock werd een halve eeuw geleden verzonnen door de inmiddels overleden rechercheur en schrijver Appie Baantjer. Er verschenen zeventig boeken over De Cock, waarvan in totaal meer dan 7 miljoen exemplaren werden verkocht.</p>
