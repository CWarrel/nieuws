---
layout: post
title: "Sport Kort: Van Rijsselberghe vijfde na eerste EK-dag"
date: Tue, 09 Apr 2019 20:54:00 +0200
category: sport
externe_link: "https://www.telegraaf.nl/sport/3414488/sport-kort-van-rijsselberghe-vijfde-na-eerste-ek-dag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6dea05fe-5af9-11e9-a27a-02d1dbdc35d1.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>20:54 uur De Nederlandse windsurfers zijn met wisselende resultaten begonnen aan de EK in Palma de Mallorca. Dorian van Rijsselberghe is na de eerste drie races het hoogst geklasseerd. De tweevoudig olympisch kampioen staat op de vijfde plaats.
17.34 uur: De Franse wielrenner Julian Alaphilippe heeft de tweede etappe in de Ronde van Baskenland op zijn naam geschreven. De 26-jarige coureur van Deceuninck - QuickStep toonde zich de sterkste op het klimmetje naar de finishstreep in Gorraiz. Alaphilippe won afgelopen maand Milaan-Sanremo en Strade Bianche.</p><p>16.27 uur: Trainer Stefano Pioli is opgestapt bij Fiorentina. Hij voelde zich geroepen om weg te gaan omdat hij in zijn omgeving te veel twijfel voelde over zijn functioneren. „Mijn professionele en vooral menselijke vaardigheden werden ter discussie gesteld. Voor mij houdt het dan op.”</p><p>14.01 uur: Schalke 04 maakt het seizoen af zonder Mark Uth. De degradatiekandidaat uit Gelsenkirchen, getraind door Huub Stevens, liet weten dat de 27-jarige aanvaller wegens spierproblemen aan een bovenbeen moet worden geopereerd. Uth raakte vorige week woensdag geblesseerd in de verloren bekerwedstrijd tegen Werder Bremen.</p><p>12.41 uur: De Amstel Gold Race heeft voor de komende editie van 21 april het prijzengeld voor de vrouwen verdubbeld. Het bedrag voor de winnares gaat daardoor naar 2500 euro. Daarnaast worden de startgelden voor alle ploegen met 10.000 euro verhoogd. Bij de enige Nederlandse klassieker staat de wedstrijd voor de vrouwen sinds 2017 op het programma. „We verdubbelen het prijzengeld voor de vrouwen en daar ben ik ontzettend blij mee. Het vrouwenwielrennen heeft zich de afgelopen jaren flink ontwikkeld en is professioneler geworden”, zegt Leontien Zijlaard-Van Moorsel, koersdirecteur van de Amstel Gold Race Ladies Edition.</p><p>12.08 uur: De eerste ’icederby’ tussen langebaanschaatsers en shorttrackers komt eraan. Het nieuwe commerciële initiatief is gepland voor komend schaatsseizoen in Thialf. Zeven schaatsers hebben hun deelname al toegezegd aan Ultimate Icederby. Uit het shorttrack zijn dat de Nederlandse toppers Sjinkie Knegt en Suzanne Schulting, de Italiaanse Arianna Fontana en de Britse Elise Christie. Vanuit het langebaanschaatsen zijn het Jorien ter Mors (voormalig shortrackster), Michel Mulder en de Belg Bart Swings.</p><p>10.17 uur: Schaatser Hein Otterspeer blijft bij Team Jumbo-Visma. De Nederlands kampioen op de sprint heeft zijn contract bij de formatie van coach Jac Orie met twee jaar verlengd. „Ik ben blij met deze contractverlenging en het vertrouwen dat ik krijg van Jac”, zei Otterspeer. „Er zit zo veel kwaliteit in het team en ik weet dat als alles bij mij klopt ik een van de beste sprinters ter wereld ben. Dat heb ik laten zien op het afgelopen NK. Ik vertrouw erop dat ik samen met Jac een trainingsschema ga samenstellen waarmee het allemaal nog een stuk beter kan.”</p><p>07.24 uur: De Braziliaanse voetballegende Pelé heeft het ziekenhuis in Parijs verlaten. De 78-jarige Braziliaan werd maandagavond uit het ziekenhuis ontslagen, nadat hij eerder was behandeld voor een urineweginfectie, zo meldden Franse media. Woordvoerders van Pelé zelf hebben het nieuws nog niet bevestigd. Pelé werd afgelopen woensdag opgenomen met hoge koorts nadat hij een evenement in de stad had bezocht samen met de jeugdige Franse international Kylian Mbappé van Paris Saint-Germain. Hij werd behandeld met antibiotica en liet vrijdag al weten dat het beter met hem ging.</p>
