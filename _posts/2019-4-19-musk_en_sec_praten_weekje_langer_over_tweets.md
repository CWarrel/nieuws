---
layout: post
title: "Musk en SEC praten weekje langer over tweets"
date: Fri, 19 Apr 2019 09:17:54 +0200
categories: 
- financieel 
- koersen 
externe_link: "https://www.telegraaf.nl/financieel/3469252/musk-en-sec-praten-weekje-langer-over-tweets"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/58006004-6273-11e9-8d0e-02d1dbdc35d1.jpg"
---

<p class="intro">Tesla-topman Elon Musk en de Amerikaanse beurstoezichthouder SEC krijgen een week langer de tijd van de rechter om een geschil uit te praten. Eigenlijk had er donderdag een oplossing voor de ruzie over het gebruik van Twitter door Musk moeten zijn, maar Musk en de beurswaakhond waren er nog niet uit. De deadline is nu 25 april.</p> <p>Eerder legde de SEC Musk en Tesla boetes op voor het via Twitter verspreiden van misleidende koersgevoelige informatie over het autobedrijf. Ook moest Musk een aparte voorzitter aanstellen, een functie die hij er tot dan toe erbij deed. In ruil voor toezeggingen over zijn toekomstige twittergebruik hoefde hij niet terug te treden als topman.</p><p>Volgens de SEC hield Musk zich niet aan de afspraken. De rechter is gevraagd zich daarover te buigen, maar die vond dat Musk en de toezichthouder er eerst onderling uit moeten proberen te komen.</p>
