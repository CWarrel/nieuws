---
layout: post
title: "Oppositiekandidaat beëdigd als burgemeester van Istanbul"
date: Wed, 17 Apr 2019 17:31:08 +0200
category: nieuws
externe_link: "https://nos.nl/l/2280899"
feature_image: "https://nos.nl/data/image/2019/04/17/544345/1008x567.jpg"
---

<p>De Turkse oppositiekandidaat Ekrem Imamoglu is na de hertelling van de stemmen in Istanbul uitgeroepen tot winnaar. Hij is gelijk beëdigd als burgemeester van de grootste stad van Turkije, meldt staatspersbureau Anadolu.</p>
<p>De uitslag van de hertelling liet lang op zich wachten, tot grote frustratie van de oppositiepartijen. Imamoglu zei eerder dat de AKP van president Erdogan het proces expres vertraagt en dat de Kiesraad zijn werk niet goed doet. De lokale verkiezingen waren al op 31 maart. </p>
<p>Erdogan zou het liefst zien dat de burgemeestersverkiezingen in Istanbul ongeldig worden verklaard en worden overgedaan. Hij heeft daartoe een verzoek ingediend. Hij spreekt van "georganiseerde misdaad" bij het stemproces. </p>
<p>De Kiesraad moet nog altijd een besluit nemen over het verzoek van de AKP van Erdogan.</p>
