---
layout: post
title: "Delft-Den Hoorn - Eigenaren van gestolen goederen gezocht"
date: Tue, 09 Apr 2019 15:42:00 GMT
categories: 
- zuid-holland 
- delft 
feature_image: "https://www.politie.nl/binaries/w400h225/content/gallery/politie/nieuws/2019/april/06-dh/goederen1.jpg"
---

Dankzij een tip van een oplettende bewoner is afgelopen december een 17-jarige verdachte op heterdaad voor poging woninginbraak aangehouden. Na uitgebreid onderzoek zijn er nog drie verdachten, een 17-jarige jongen en twee mannen van 20 en 30 jaar, aangehouden. De politie nam bij de aanhoudingen ruim tweehonderd mogelijk gestolen goederen in beslag en zoekt nog naar eigenaren daarvan. Inmiddels zijn er ruim veertig diefstallen, waaronder woninginbraken in met name Delft en Den Hoorn te linken aan deze vier verdachten. De politie zoekt nu nog naar eigenaren van een deel van de gestolen spullen.
