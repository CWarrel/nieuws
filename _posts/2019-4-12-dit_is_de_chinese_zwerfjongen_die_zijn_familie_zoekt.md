---
layout: post
title: "Dit is de Chinese zwerfjongen die zijn familie zoekt"
date: Fri, 12 Apr 2019 13:36:00 +0200
category: binnenland
externe_link: "https://www.telegraaf.nl/nieuws/3431747/dit-is-de-chinese-zwerfjongen-die-zijn-familie-zoekt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/52834e08-5d18-11e9-8c2f-0217670beecd.jpg"
---

<p class="intro">De politie in Utrecht heeft een foto vrijgegeven van de onbekende minderjarige Chinese jongen die donderdag op het Centraal Station werd gevonden. Hij zegt al enige tijd rond te zwerven en op zoek te zijn naar zijn vader.</p> <p>Hij heeft geen identiteitspapieren. Een gesprek met een tolk heeft geen aanknopingspunten gegeven over zijn familie of zijn verblijfsplaats dus de politie hoopt dat er mensen zijn die iets over hem of zijn familie weten.</p><p>„Aanvankelijk plaatsen we uit privacuoverwegingen geen foto van de jongen. Omdat we tot nu toe slechts twee tips over de jongen binnen hebben gekregen, die bovendien niet het gewenste resultaat opleverden, plaatsen we nu wél een foto van de jongen”, aldus de politie vrijdag.</p><p>Rugzak</p><p>De jongen, vermoedelijk tussen 12 en 16 jaar, liep maandagavond bij het station en in de stationshal. Hij had alleen maar een rugzak met kleding bij zich. Hij is inmiddels ergens onder dak.</p><p>De politie heeft uiterlijke kenmerken van de jongen verspreid in de hoop dat duidelijk wordt wie hij is en waar hij vandaan komt. De tengere jonger heeft zwart kort stekelig haar en is 1 meter 75. Toen hij werd aangetroffen had hij een zwarte sweater met capuchon aan en een joggingbroek en zwart/witte sportschoenen. De rugzak is meerkleurig met een opvallend rood vak aan de voorzijde.</p>
