---
layout: post
title: "Daimler worstelt met verkopen Mercedes-Benz"
date: Fri, 26 Apr 2019 08:41:09 +0200
categories: 
- financieel 
- koersen 
externe_link: "https://www.telegraaf.nl/financieel/3498736/daimler-worstelt-met-verkopen-mercedes-benz"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6da7723c-67ee-11e9-b843-0218eaf05005.jpg"
---

<p class="intro">Het Duitse autoconcern Daimler heeft in het eerste kwartaal fors minder winst in de boeken gezet. De autobouwer kampte met een krimp in de verkopen van Mercedes-Benz en inkoop van duurdere materialen. Daimler handhaaft vooralsnog zijn eerder uitgesproken verwachtingen voor het lopende jaar.</p> <p>De brutowinst (ebit) daalde tot 2,8 miljard euro, een afname van bijna 18 procent ten opzichte van een jaar eerder. Bij de personenauto's, waar automerk Mercedes-Benz onder valt, werd de daling in verkopen mede veroorzaakt door minder vraag vanuit China, de grootste markt voor het bedrijf. Bij de vrachtwagens stegen de kosten gestuwd door duurdere grondstofprijzen en waren er knelpunten in het productieproces. De omzet bleef nagenoeg gelijk.</p><p>Daimler geeft toe dat er veel moet gebeuren wil het de verwachtingen voor dit jaar waarmaken. De autobouwer verwacht nog wel dat de brutowinst, omzet en verkopen van voertuigen in 2019 ,,licht stijgen''.</p>
