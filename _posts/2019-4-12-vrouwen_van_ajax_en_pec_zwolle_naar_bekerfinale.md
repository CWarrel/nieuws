---
layout: post
title: "Vrouwen van Ajax en PEC Zwolle naar bekerfinale"
date: Fri, 12 Apr 2019 23:39:52 +0200
category: sport
externe_link: "https://www.telegraaf.nl/sport/3439675/vrouwen-van-ajax-en-pec-zwolle-naar-bekerfinale"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/81640340-5d6b-11e9-ab1a-0218eaf05005.jpg"
---

<p class="intro">De vrouwenteams van Ajax en PEC Zwolle gaan op 11 mei in het stadion van Excelsior in Rotterdam strijden om de KNVB-beker.</p> <p>De titelhouder uit Amsterdam boog een 0-2 achterstand om en won na verlenging met 3-2 van FC Twente. PEC Zwolle won na strafschoppen (4-2) van ADO Den Haag. In de reguliere speeltijd en de verlenging vielen geen treffers.</p><p>Ajax won de voorgaande twee edities van de KNVB-beker, maar na een uur leek de kans op titelprolongatie ver weg. Door twee treffers van Joëlle Smits na rust leidden de Tukkers, koploper in de Eredivisie, met 0-2 in Amsterdam. Dankzij treffers van Ellen Jansen en Linda Bakker dwong Ajax in de slotfase alsnog een verlenging af. In die verlenging maakte Bakker ook de winnende treffer: 3-2.</p><p>Bij PEC Zwolle - ADO Den Haag blonk keepster Nienke Olthof van de thuisclub in de strafschoppenserie uit. Ze stopte twee strafschoppen én benutte er zelf één.</p>
