---
layout: post
title: "Ferrari klaar voor kwalificatie op 'thuiscircuit' Vettel"
date: Sat, 30 Mar 2019 14:23:48 +0100
categories: 
- sport 
- autosport 
externe_link: "https://nos.nl/l/2278234"
feature_image: "https://nos.nl/data/image/2019/03/30/540256/1008x567.jpg"
---

<p>Ferrari begint vanmiddag om 16.00 uur met een goed gevoel aan de kwalificatie voor de Grand Prix van Bahrein. De Italiaanse renstal domineerde met Charles Leclerc en Sebastian Vettel ook de derde vrije training.</p>
<p>Vettel en Leclerc, die twee weken nog teleurstelden met respectievelijk een vierde en vijfde plaats in de GP van AustraliÃ«, zorgden vrijdag al voor toptijden in de vrije trainingen en lieten zich zaterdag andermaal gelden.</p>
<p>De Monegask was de snelste voor zijn Duitse teamgenoot, die de voorbije twee edities in Bahrein heeft gewonnen.</p>
<h2>Verstappen als laatste naar buiten</h2>
<p>Max Verstappen verscheen met zijn Red Bull na een half uur als laatste op circuit. Hij zette even de snelste tijd neer, maar werd uiteindelijk achtste in de rangschikking.</p>
<p>De tijden in de vrije training zeggen overigens weinig over de prestaties bij de kwalificatie en race op zondag, aangezien er in de avond wordt gereden en de (koelere) weersomstandigheden voor andere prestaties van de racewagens zullen zorgen.</p>
<h2>Extra startlichten</h2>
<p>Er zijn op het circuit in Bahrein extra startlichten opgehangen nadat diverse coureurs hadden geklaagd over het slechte zicht bij de start van de Grand Prix in Melbourne. De rijders die in het midden of achteraan starten waren de dupe.</p>
<p>Pierre Gasly (Red Bull) en Robert Kubica (Williams) vertelden dat ze twee weken geleden mede door de halo (de beschermingsring op de F1-wagens) niet konden zien wanneer de lichten zouden doven.</p>
<p>George Russell (Williams) gebruikte toen naar eigen zeggen de schittering op de paddock om de lichten te kunnen waarnemen.</p>
