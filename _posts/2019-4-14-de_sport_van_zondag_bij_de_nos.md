---
layout: post
title: "De sport van zondag bij de NOS"
date: Sun, 14 Apr 2019 07:50:57 +0200
category: sport
externe_link: "https://nos.nl/l/2280363"
feature_image: "https://nos.nl/data/image/2019/04/14/543477/1008x567.jpg"
---

<p>Max Verstappen is een van de eerste Nederlandse sporters die vandaag in actie komen. De Limburger rijdt vanaf 08.10 uur zijn rondjes tijdens de GP van China en start daarbij vanaf de vijfde plek. In ons liveblog op NOS.nl en via live-flitsen in Vroege Vogels op NPO Radio 1 blijft u op de hoogte van de race.</p>
<p>In de Studio Sport-uitzending die om 13.10 uur op NPO 1 begint is de race in Shanghai dan ook het eerste wat aan bod komt.</p>
<p>Niet veel later (omstreeks 13.50 uur) schakelen we live over naar Frankrijk voor de 117de editie van Parijs-Roubaix.</p>
<h2>Epke en Eythora in actie</h2>
<p>Op NOS.nl kunt u vanaf 13.30 uur inschakelen om live mee te kijken naar de verrichtingen van de turners en turnster die in actie komen bij de EK in het Poolse Szczecin. Epke Zonderland (rekstok) Eythora Thorsdottir (vloer) zijn de Nederlandse troeven van vandaag.</p>
<p>Na de 6-2 zege van Ajax op Excelsior van gisteravond moet PSV al vroeg aan de bak om thuis tegen De Graafschap de drie punten te pakken en daarbij proberen doelpunten in te lopen op de Amsterdammers.</p>
<p>Dit duel en de overige drie wedstrijden van vandaag zijn te volgen in ons liveblog op NOS.nl, via live-flitsen op NPO Radio 1 en via Teletekst-pagina 818. Samenvattingen van de wedstrijden zijn te zien in de uitzending van 19.00 uur op NPO 1.</p>
<p>In Studio Voetbal wordt al het voetbal van dit weekeinde besproken. Pierre van Hooijdonk, Rafael van der Vaart, John van 't Schip en Edgar Davids schuiven aan bij Tom Egbers.</p>
<h2>Andere Tijden Sport: Gerrie Knetemann</h2>
<p>Veel sportliefhebbers kennen het fragment. Een emotionele Gerrie Knetemann barst, in gesprek met Mart Smeets, in tranen uit nadat hij net de Amstel Gold Race van 1985 heeft gewonnen. "Ik ben de gelukkigste mens op de wereld vandaag, eerlijk waar."</p>
<p>'De Kneet' staat vanavond om 22.10 uur centraal in een nieuwe aflevering van Andere Tijden Sport.</p>
