---
layout: post
title: "’Nederlanders onder slachtoffers Sri Lanka’"
date: Sun, 21 Apr 2019 09:17:11 +0200
category: binnenland
externe_link: "https://www.telegraaf.nl/nieuws/3475546/nederlanders-onder-slachtoffers-sri-lanka"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d1f77ccc-640c-11e9-8fb5-02c309bc01c1.jpg"
---

<p class="intro">UPDATE 10.00 uur: Onder de dodelijke slachtoffers van de aanslagen in Sri Lanka zijn ook Nederlanders. Van de 35 buitenlandse slachtoffers zijn er ook met de Amerikaanse en Britse nationaliteit, zei een zegsman in een van de ziekenhuizen in de hoofdstad Colombo. Dat meldt persbureau AFP. Buitenlandse Zaken heeft nog niet bevestigd.</p> <p>Bij de reisbureaus TUI en Thomas Cook is echter nog niet bekend of zich ook Nederlandse toeristen bevinden onder de slachtoffers die in Sri Lanka zijn gevallen bij de aanslagen. De gasten van deze reisorganisaties zijn in elk geval niet ondergebracht in de hotels die doelwit waren van de aanslagen, zeiden de woordvoersters.</p><p>„Maar mogelijk waren ze elders of brachten ze een bezoek aan een van de getroffen kerken. We zijn nog druk bezig om het uit te zoeken”, zei een woordvoerster van Thomas Cook.</p><p>Ook bij alarmcentrale SOS International was nog niets bekend. Het ministerie van Buitenlandse Zaken onderzoekt eveneens of er meldingen zijn van Nederlandse slachtoffers.</p>
