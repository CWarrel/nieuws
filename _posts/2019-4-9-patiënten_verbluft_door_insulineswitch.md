---
layout: post
title: "Patiënten verbluft door insulineswitch"
date: Tue, 09 Apr 2019 05:30:00 +0200
category: algemeen
externe_link: "https://www.telegraaf.nl/nieuws/3414437/patienten-verbluft-door-insulineswitch"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/336e5d52-5aaf-11e9-bfd5-0255c322e81b.jpg"
---

<p class="intro">Ruim 90.000 diabetespatiënten in Nederland, overwegend goed ingesteld op hun langwerkende insuline, worden momenteel op last van hun zorgverzekeraars door apotheken overgezet op een ander, voor hen goedkoper geneesmiddel.</p> <p>Behandelend artsen en diabetesverpleegkundigen blijken van deze ’switch’ niet in kennis gesteld.</p><p>Gebruikers van de 24-uurs-insuline glargine/Lantus krijgen nu een zogeheten insuline-biosimilar, een biologisch geneesmiddel dat gelijk zou zijn aan het origineel (maar waarvan het patent verlopen is).</p><p>Volgens het Pharmaceutisch Weekblad van de apothekersorganisatie KNMP hebben zich al verschillende patiënten gemeld met ongewenste gevolgen van deze  omzetting naar het biomiddel Abasaglar. Zo zouden diverse patiënten al geconfronteerd zijn met ernstige schommelingen van hun bloedsuikerwaarden met hypo’s of hypers (bij respectievelijk een te lage of te hoge glucosestand) als gevolg.</p><p>Sommige patiënten zijn daarop weer teruggezet op hun vertrouwde middel, maar zitten nu vast aan regelmatige controles bij hun specialist of diabetesverpleegkundige om op het oude niveau van insuline-instelling terug te kunnen keren.</p>
