---
layout: post
title: "Klopjacht in Denver aan vooravond herdenking Columbine-bloedbad"
date: Wed, 17 Apr 2019 11:57:39 +0200
category: nieuws
externe_link: "https://nos.nl/l/2280851"
feature_image: "https://nos.nl/data/image/2019/04/17/544290/1008x567.jpg"
---

<p>In de Amerikaanse stad Denver en omgeving blijven vandaag alle scholen dicht. Ook alle buitenactiviteiten zijn afgelast. Er is een klopjacht gaande op een 18-jarige vrouw uit Florida. De autoriteiten zijn bang dat ze een bloedbad op een school wil aanrichten, zoals bijna twintig jaar geleden in Columbine, een voorstad van Denver. Gisteren sloten scholen in Denver hun deuren al drie uur eerder dan gebruikelijk.</p>
<p>Volgens de politie is de 18-jarige Sol Pais gekleed in een camouflagebroek, gewapend en "extreem gevaarlijk". Ze zou geobsedeerd zijn door de gebeurtenissen op de Columbine High School, op 20 april 1999. Twee jongens schoten toen twaalf leerlingen en een docent dood.</p>
<p>Pais zou dreigementen hebben geuit; details daarover gaf de politie niet. Gewapend met een jachtgeweer en munitie zou ze maandag van Miami naar de staat Colorado zijn gereisd. Denver ligt in Colorado.</p>
