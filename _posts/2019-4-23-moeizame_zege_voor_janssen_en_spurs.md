---
layout: post
title: "Moeizame zege voor Janssen en Spurs"
date: Tue, 23 Apr 2019 22:51:32 +0200
categories: 
- sport 
- voetbal 
externe_link: "https://www.telegraaf.nl/sport/3486381/moeizame-zege-voor-janssen-en-spurs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/710758c4-666e-11e9-b72b-02d2fb1aa1d7.jpg"
---

<p class="intro">Tottenham Hotspur heeft ternauwernood gewonnen van Brighton &amp; Hove Albion. Het duel tussen de Spurs en de club die strijdt om nog een jaar in de Premier League te mogen voetballen, eindigde in 1-0.</p> <p>Het doelpunt van Christian Eriksen viel pas in de 89e minuut. De wedstrijd was ook een opsteker voor Vincent Janssen, die tien minuten voor tijd mocht invallen.</p><p>Janssen kwam voor het laatst in augustus 2017 in actie voor Tottenham. Hij werd vervolgens voor een seizoen verhuurd aan Fenerbahçe en mede door een voetblessure kwam hij nog niet tot speelminuten dit seizoen.</p><p>Het stug spelende Brighton hield het, zonder de geblesseerde Davy Pröpper maar met Jürgen Locadia, lang vol tegen Tottenham. Janssen kwam in het veld voor Lucas Moura en zag 9 minuten later hoe oud-Ajacied Eriksen met een mooi schot vanaf twintig meter de wedstrijd besliste.</p><p>Tottenham, dat in de halve finale van de Champions League tegen Ajax speelt, staat derde. De eerste vier in Engeland spelen volgend seizoen Champions League. Brighton moet Cardiff City onder zich houden in de strijd om lijfsbehoud. Het verschil is drie punten met nog drie wedstrijden te spelen.</p><p>Southampton en Watford speelden dinsdag met 1-1 gelijk. De openingstreffer van Shane Long viel na 7,69 seconden en gaat de boeken in als de snelste treffer in de Premier League ooit.</p>
