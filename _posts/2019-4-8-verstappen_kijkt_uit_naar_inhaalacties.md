---
layout: post
title: "Verstappen kijkt uit naar inhaalacties"
date: Mon, 08 Apr 2019 13:44:00 +0200
category: sport
externe_link: "https://www.telegraaf.nl/sport/3401154/verstappen-kijkt-uit-naar-inhaalacties"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/875b1772-5a17-11e9-a704-0255c322e81b.jpg"
---

<p class="intro">De Grand Prix van China gaat zondag van start. Max Verstappen hoopt dit keer dichter bij het podium te komen.</p> <p>Het Formule 1-circus strijkt deze week neer in Shanghai, waar de Grand Prix van China wordt verreden. Verstappen kijkt ernaar uit om weer in de auto te stappen. „De Chinese Grand Prix is een echt racecircuit, want er zijn veel mogelijkheden voor inhaalacties. Hopelijk wordt het een spannende race”, aldus de Red Bull-coureur, die momenteel de derde plek bezet in het kampioenschap achter de mannen van Mercedes (Lewis Hamilton en Valtteri Bottas).</p><p>Bij de eerste Grand Prix van het jaar in Melbourne eindigde Verstappen als derde. De daaropvolgende race viel de 21-jarige Limburger net buiten de top drie. „We verdienden geen podium”, zei hij na zijn vierde plaats in Bahrein.</p><p>In China hoopt Verstappen het Ferrari en Mercedes weer wat moeilijker te maken. „Over het algemeen biedt Shanghai veel mogelijkheden om het gevecht aan te gaan en inhaalacties te plaatsen.”</p><p>Gat dichten</p><p>Om een goed resultaat neer te zetten moet er nog wel het één en ander verbeteren in de ogen van de vijfvoudig Grand Prix-winnaar. „We hebben in Bahrein belangrijke punten gescoord en het resultaat gemaximaliseerd, maar er valt nog steeds veel te leren over de auto. We zijn druk geweest in de fabriek en hopelijk kunnen we het gat in China dichten”, zegt Verstappen, die in Shanghai het tienjarige jubileum van de eerste racewinst van Red Bull viert. „Hopelijk kunnen we er een mooie show van maken.”</p><p>Bekijk hieronder de Formule 1 Opwarmronde, met onze verslaggever Erik van Haren en voormalig F1-coureur Jan Lammers:</p>
