---
layout: post
title: "Nederlanders vast voor Duitse plofkraken"
date: Fri, 12 Apr 2019 15:32:12 +0200
category: buitenland
externe_link: "https://www.telegraaf.nl/nieuws/3437534/nederlanders-vast-voor-duitse-plofkraken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/61032f84-5d27-11e9-966f-0217670beecd.jpg"
---

<p class="intro">Vier mannen uit Nederland zijn vrijdag opgepakt voor een reeks plofkraken in Duitsland. Twee mannen werden op heterdaad betrapt toen ze een bankgebouw in het Ruhrgebied binnendrongen om daar een geldautomaat op te blazen. Twee anderen stonden in de buurt op ze te wachten.</p> <p>Het Openbaar Ministerie in Düsseldorf houdt de vier verantwoordelijk voor minstens acht plofkraken. De verdachten moeten waarschijnlijk zaterdag voor een Duitse rechter-commissaris verschijnen. In Nederland zijn na de arrestaties meerdere huizen doorzocht. Het is nog niet bekend waar dat is gebeurd.</p><p>Twee verdachten, van 22 en 19 jaar oud, liepen tegen de lamp bij een bankfiliaal in Heiligenhaus, een dorp tussen Düsseldorf en Essen. De twee handlangers (20 en 19) stonden in Ratingen, een paar kilometer verderop. Volgens de Duitse justitie wisten de verdachten niet dat de politie ze al op het spoor was. Ze werden met onder meer een politiehelikopter in de gaten gehouden.</p>
