---
layout: post
title: "’Queen stopt met autorijden op openbare wegen’"
date: Sun, 31 Mar 2019 12:10:11 +0200
categories: 
- entertainment 
- royalty 
externe_link: "https://www.telegraaf.nl/entertainment/3371696/queen-stopt-met-autorijden-op-openbare-wegen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/541f86dc-539f-11e9-87a7-0217670beecd.jpg"
---

<p class="intro">Koningin Elizabeth, die de enige in Groot-Brittannië is die zonder rijbewijs mag rijden, stopt naar verluidt met rijden op openbare wegen. Dit besluit zou zijn genomen op advies van haar veiligheidsteam na het auto-ongeluk dat haar man prins Philip veroorzaakte in januari.</p> <p>Sinds dat ongeluk, waarbij haar man met zijn Landrover op een andere auto botste, is er nagedacht of de koningin die volgende maand 93 wordt, zelf wel moet blijven rijden. Dit meldt the Sunday Times.</p><p>Slechts een dag na het ongeluk van prins Philip, werd Elizabeth zelf achter het stuur gezien op de openbare weg zonder dat ze een autogordel droeg.</p><p>De koningin zal dus op openbare wegen door een chauffeur worden rondgereden, maar volgens de Britse krant zal ze niet volledig afstand doen van de bestuurdersplek en zou het zomaar zo kunnen zijn dat ze wel zelf rijdt op privéwegen.</p><p>Prins Philip heeft een paar weken na de crash vrijwillig zijn rijbewijs opgegeven. In februari werd bekendgemaakt dat hij niet wordt vervolgd voor het veroorzaken van het ongeluk.</p>
