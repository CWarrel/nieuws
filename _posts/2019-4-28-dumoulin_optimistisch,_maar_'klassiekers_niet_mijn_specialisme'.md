---
layout: post
title: "Dumoulin optimistisch, maar 'klassiekers niet mijn specialisme'"
date: Sun, 28 Apr 2019 08:11:21 +0200
categories: 
- sport 
- wielrennen 
externe_link: "https://nos.nl/l/2282367"
feature_image: "https://nos.nl/data/image/2019/04/28/546507/1008x567.jpg"
---

<p>Een stevige plensbui hield Tom Dumoulin niet binnen op zaterdagochtend. Daags voor Luik-Bastenaken-Luik wilde hij even "de weg voelen". Na zijn hoogtestage had Dumoulin niet meer gefietst en om koud een zware klassieker te rijden, leek hem geen goed idee.</p>
<p>"Wat zijn dat voor laffe hazen", grapt Dumoulin tegen ploegleider Aike Visbeek over zijn afwezige ploeggenoten als hij als enige, gestoken in regenkleding in verband met de plensbuien, begint aan rondje van twee uur rond Maastricht.</p>
<p>Voor zondag is er ook regen voorspeld en dat zou gunstig kunnen zijn voor Sunweb, de ploeg van Dumoulin, zegt Visbeek. "Er liggen kansen voor ons als de finale vroeg begint en er chaos is. Dat kan bij slechte weersomstandigheden, op een nat wegdek met enkele gevaarlijke afdalingen in de heuvelzone."</p>
<p>"Misschien neemt Deceuninck-QuickStep het peloton in een wurggreep, misschien kunnen wij daaraan ontsnappen. Wij hebben er niets aan als we in slagorde naar Luik rijden. Ook Michael (Matthews, red.) niet, want daarvoor is deze finale te zwaar voor hem."</p>
<p>"Dumoulin ziet er vrij ontspannen uit", vervolgt Visbeek. "Als er vroeg wordt aangevallen, kunnen we hem nog wel zien in de finale. Maar als het pas op het eind beslist wordt, wordt het moeilijk."</p>
<p>De kopman van Sunweb sluit zich bij zijn ploegleider aan. "De klassiekers blijven een specialisme van renners als Julian Alaphilippe en Alejandro Valverde. Dat is iets minder mijn specialisme, maar dat betekent niet dat ik geen kans heb."</p>
<p>De voorspelde regen deert Dumoulin niet. "Dat vind ik niet zo erg. Ik heb in het voorjaar soms last van allergieÃ«n, dus de regen kan juist in mijn voordeel spelen."</p>
