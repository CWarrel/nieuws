---
layout: post
title: "Ik bezit alleen nog zwarte sokken, maar dat maakt het leven er niet makkelijker op"
date: Fri, 12 Apr 2019 13:00:00 GMT
categories: 
- overig 
- mensen 
externe_link: "https://www.volkskrant.nl/nieuws-achtergrond/thomas-van-luyn-bezit-alleen-nog-zwarte-sokken-maar-dat-maakt-het-leven-er-niet-makkelijker-op~bdc191bd/"
feature_image: "https://images3.persgroep.net/rcs/7w1J3Mw_AxOZ29ETxctggd-OFKc/diocontent/145167550/_crop/0/1526/3809/3806/_fill/320/320?appId=93a17a8fd81db0de025c8abd1cca1279&quality=0.85"
---

Ik heb ooit al mijn sokken weggegooid, en vervangen door louter zwarte. De gedachte was dat ik dan nooit meer met een enkele sok in mijn handen zou staan, niet wetend of de ­wederhelft in de wasmand lag, onder het bed slingerde, in een broekspijp zat of zich elders schuilhield. Nooit meer zou ik met een gestreepte sok aan de ene voet en een bolletjessok aan de andere lopen. Als eenmaal al mijn sokken zwart waren, zo redeneerde ik, zouden ze altijd bij elkaar passen. Geen gehannes en gezoek meer. Een nieuwe, efficiënte era zou aanbreken.
