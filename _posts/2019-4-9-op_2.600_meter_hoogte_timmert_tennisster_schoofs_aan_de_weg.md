---
layout: post
title: "Op 2.600 meter hoogte timmert tennisster Schoofs aan de weg"
date: Tue, 09 Apr 2019 21:43:17 +0200
category: sport
externe_link: "https://nos.nl/l/2279764"
feature_image: "https://nos.nl/data/image/2019/04/09/542562/1008x567.jpg"
---

<p>Bibiane Schoofs heeft de tweede ronde van het WTA-toernooi in het Colombiaanse Bogot√° bereikt. De nummer 162 van de wereld versloeg de 18-jarige lokale favoriet Emiliana Arango - 426ste van de wereld - met 6-2, 6-4.</p>
<p>De 30-jarige Schoofs, die begin dit jaar in Auckland ook de tweede ronde haalde, had zich via de kwalificaties voor het hoofdtoernooi geplaatst.</p>
<h2>Ballen zeilen alle kanten op </h2>
<p>Het niveau van de partij tussen Schoofs en Arango was niet al te hoog. Mede door de ijle lucht - er wordt gespeeld op 2.600 meter hoogte - zeilden de ballen af en toe alle kanten op en regende het onnodige fouten.</p>
<p>In de tweede set vocht Schoofs zich van 0-3 naar 4-3. Arango, die na een val last van een enkel en schouder had, brak nog naar 4-4, maar meer zat er voor haar niet in.</p>
<h2>Opmerkelijke tegenstander</h2>
<p>Schoofs treft nu Sara Errani, de voormalig nummer vijf van de wereld en Roland Garros-finaliste van 2012. De Italiaanse is, mede door een dopingschorsing, afgezakt naar plaats 243. Haar service is een groot probleem: ze slaat tegenwoordig zo'n vijftien dubbele fouten per wedstrijd.</p>
