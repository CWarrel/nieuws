---
layout: post
title: "Wekdienst 17_4: zaak Blokkeerfriezen verder en Ajacieden dromen van finale"
date: Wed, 17 Apr 2019 06:59:37 +0200
category: nieuws
externe_link: "https://nos.nl/l/2280825"
feature_image: "https://nos.nl/data/image/2019/04/17/544256/1008x567.jpg"
---

<p>Goedemorgen! Michelle Obama, voormalige first lady van de Verenigde Staten, is in Nederland en er is een uitspraak in de zaak tegen negen Blokkeerfriezen. Het is ook de dag waarop Ajacieden nagenieten van de wedstrijd van gisteren tegen Juventus.</p>
<p>Vandaag heeft het noorden droog weer met geregeld zon. Elders is het wisselend bewolkt en kan een bui vallen, mogelijk met onweer. Het wordt ongeveer 17 graden. Vanaf donderdag blijft het zonnig en droog, met maxima van 20 tot 23 graden is sprake van warm lenteweer.</p>
<p>Ga je op pad? Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> Moeten negen Blokkeerfriezen hun dna afstaan? Daarover doet de rechter in Leeuwarden uitspraak. De negen Friezen kregen een taakstraf na hun acties op de snelweg, maar ze weigerden dna af te staan voor de landelijke databank. Michelle Obama is in Nederland. De voormalige 'first lady' van de Verenigde Staten is op tournee om haar autobiografie te promoten. De Nationale Maand van de Zwemveiligheid wordt geopend in het Noorderparkbad in Amsterdam. </p>
<h2>Wat heb je gemist?</h2>
<p>Ajax is erin geslaagd om voor het eerst sinds 1997 de halve finales van de Champions League te bereiken. Na een meeslepend gevecht tegen Juventus werd het 1-2 in Turijn.</p>
<p>Matthijs de Ligt sprong zo hoog de lucht in dat hij Ajax zelfs tussen twee Juventus-verdedigers in naar de overwinning kon koppen. "Dat dat er dan zo uitkomt in de kwartfinale van de Champions League, dat is fantastisch", zei de 19-jarige aanvoerder van Ajax na de wedstrijd.</p>
<p>Bekijk hier de reacties van verdedigers De Ligt, Veltman en coach Ten Hag:</p>
<p>Nog nagenieten van de wedstrijd? Scroll dan nog even verder naar beneden.</p>
<h2>Ander nieuws uit de nacht:</h2>
<p> Korter douchen en meer bomen, deze plannen moeten watertekort voorkomen: drinkwaterbedrijf Vitens en de waterschappen Overijssel en Gelderland slaan de handen ineen om watertekorten in de zomer te voorkomen. Energieverbruik gedaald, vooral minder steenkool: voor het eerst werd er ook meer aardgas ingevoerd dan uitgevoerd, meldt het CBS. Trump vetoot resolutie over beÃ«indigen militaire steun VS aan Jemen-oorlog: "Deze resolutie is een onnodige, gevaarlijke poging om mijn constitutionele macht te verzwakken", zei Trump. </p>
<h2>En dan nog even dit:</h2>
<p>Nog geen genoeg gehad van de overwinning van Ajax? Beleef de historische avond nogmaals met het radiocommentaar van de verslaggevers Jeroen Elshoff en Frank Wielaard:</p>
<p>Fijne dag!</p>
