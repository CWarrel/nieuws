---
layout: post
title: "Sport Kort: Sharapova zegt Stuttgart af"
date: Fri, 19 Apr 2019 10:44:00 +0200
category: sport
externe_link: "https://www.telegraaf.nl/sport/3469184/sport-kort-sharapova-zegt-stuttgart-af"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/55b5bd7e-627f-11e9-8d7a-0218eaf05005.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>10.39 uur: Maria Sjarapova doet volgende week niet mee aan het gerenommeerde WTA-toernooi van Stuttgart. De nummer 28 van de wereld heeft last van een schouderblessure. „Aan al mijn geweldige fans in Duitsland wil ik mededelen dat ik mijn favoriete toernooi moet laten schieten omdat ik niet op tijd fit ben”, meldde de Russin, die het toernooi in 2012, 2013 en 2014 wist te winnen. Ze had dit jaar een wildcard ontvangen.</p><p>08.39 uur: De basketballers van Golden State Warriors hebben in de eerste ronde van de play-offs tegen Los Angeles Clippers weer een voorsprong genomen. De titelverdediger in de NBA won het derde duel, in het Staples Center van LA, met 132-105. De stand in de best-of-sevenserie kwam daarmee op 2-1 voor de Warriors, die enkele dagen eerder voor eigen publiek het tweede duel verrassend hadden verloren (131-135).</p>
