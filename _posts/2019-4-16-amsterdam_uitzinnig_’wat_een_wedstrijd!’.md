---
layout: post
title: "Amsterdam uitzinnig: ’Wat een wedstrijd!’"
date: Tue, 16 Apr 2019 23:18:19 +0200
category: binnenland
externe_link: "https://www.telegraaf.nl/nieuws/3456029/amsterdam-uitzinnig-wat-een-wedstrijd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7e08b32e-608d-11e9-84d4-02c309bc01c1.jpg"
---

<p class="intro">Fans in Amsterdam reageerden uitzinnig op de zege van Ajax in Turijn. In de hoofdstedelijke Q-Factory kende de vreugde geen grenzen. De grond trilt onder ieders voeten. De muziek werd keihard gezet en iedereen sprong en zong zo hard hij of zij kon.</p> <p>"Sodeknetter, wat een wedstrijd", schreeuwde een Ajacied. Wie niet nat was van het bier stond niet in de grote zaal van de Q-Factory. Daar is de kwartfinale van de Champions League op vier meter hoge schermen te volgen. Na het doelpunt van de Amsterdammers gooide iedereen zijn plastic beker de lucht in. Honderden mensen keken er naar de verrichtingen van het elftal.</p><p>Bezoekers hadden de hele avond alle vertrouwen dat de match tot een goed einde zal worden gebracht. Weliswaar zorgde het eerste doelpunt van de Italiaanse club voor een tegenslag, maar het publiek was bij de gelijkmaker niet te stoppen. “Spannende wedstrijd weer”, verzuchtte een bezoeker tijdens de rust. “Maar ze maken gewoon een goede kans om te winnen. Ze spelen prima.”</p><p>Op de straten van de hoofdstad wordt inmiddels keihard gefeest en gejoeld. Vuurwerk wordt afgestoken op enkele plekken. En fietsers, scooters en invalidewagentjes komen al toeterend voorbij.</p>
