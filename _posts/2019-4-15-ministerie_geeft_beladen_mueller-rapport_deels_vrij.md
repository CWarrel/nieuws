---
layout: post
title: "Ministerie geeft beladen Mueller-rapport deels vrij"
date: Mon, 15 Apr 2019 20:06:32 +0200
category: buitenland
externe_link: "https://www.telegraaf.nl/nieuws/3449322/ministerie-geeft-beladen-mueller-rapport-deels-vrij"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/336e9e6c-5fa9-11e9-96f7-02d2fb1aa1d7.jpg"
---

<p class="intro">Het Amerikaanse ministerie van Justitie geeft een geredigeerde versie vrij van het onderzoeksrapport van speciaal aanklager Robert Mueller. Dat moet donderdag gaan gebeuren, zegt een woordvoerster van het departement. Ook het publiek krijgt volgens haar inzage in het document.</p> <p>Mueller deed onderzoek naar de vermeende Russische inmenging in de Amerikaanse presidentsverkiezingen, maar wist geen harde bewijzen tegen Trump te vinden. De speciaal aanklager leverde zijn rapport vorige maand in bij minister William Barr (Justitie), die vervolgens een samenvatting vrijgaf van de voornaamste conclusies. Hij meldde onder meer dat er geen bewijs is gevonden dat leden van het campagneteam van Trump hebben samengespannen met de Russen.</p><p>Barr concludeerde ook dat er onvoldoende bewijs is dat Trump probeerde het onderzoek te dwarsbomen, iets waar Mueller geen oordeel over zou hebben geveld. Trump verkondigde daarop dat hij „volledig is vrijgepleit.”</p><p>Democraten in het Congres, die oppositie voeren tegen Trump en zijn Republikeinen, nemen geen genoegen met een geredigeerde versie. Zij willen dat Barr het volledige rapport overdraagt en meer inzage geeft.</p>
