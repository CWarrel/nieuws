---
layout: post
title: "Bij Sunweb draait in de Giro alles om Dumoulin"
date: Wed, 01 May 2019 13:30:39 +0200
categories: 
- sport 
- wielrennen 
externe_link: "https://www.telegraaf.nl/sport/3521790/bij-sunweb-draait-in-de-giro-alles-om-dumoulin"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/030bc6b4-6c0b-11e9-847b-0218eaf05005.jpg"
---

<p class="intro">De ploeg waarmee Sunweb volgende week naar Italië afreist voor de Giro is volledig gebouwd rond de ambities van kopman Tom Dumoulin.</p> <p>De Limburger gaat op jacht naar zijn tweede eindzege in de Italiaanse rittenkoers en krijgt daarbij steun van één Nederlander: Sam Oomen, die eerder al werd aangewezen als vervanger van de in de Ronde van Catalonië zwaar gevallen Wilco Kelderman.</p><p>De ploeg bestaat verder uit de Australiërs Chris Hamilton, Jai Hindley en Robert Power, de Amerikaan Chad Haga en de Belgen Jan Bakelants en Louis Vervaeke. Dumoulin eindigde na zijn zege in 2017 vorig jaar als tweede achter de Brit Chris Froome.</p><p>„We willen de successen van de afgelopen jaren herhalen, we gaan met dezelfde ambitie naar Italië en focussen ons op het algemeen klassement”, zei Marc Reef, die samen met Michiel Elijzen en de Brit Matt Winston als ploegleider optreedt in de Giro. „Iedereen heeft een belangrijke en specifieke rol in ons plan en we hebben naar onze mening voor de sterkst mogelijke verzameling renners gekozen om ons eerste doel van dit jaar te realiseren: om Tom in de best mogelijke positie te krijgen voor een goed eindresultaat.”</p><p>„Chad en Louis zijn er om Tom door de eerste uren van de ritten te loodsen”, vervolgde Reef. „Onze jonge Australiërs zijn er voor de lastigere ritten. We maken dankbaar gebruik van de ervaring van Jan in de hectische en explosieve finales. En we hebben Sam, van wie we verwachten dat hij beter gaat worden naarmate de Giro vordert, voor hulp in de zware ritten in de tweede en derde week.”</p><p>Volgens Reef reist de ploeg in goede conditie af naar Italië. „De jongens hebben in blokken op hoogte getraind en sommigen komen deze dagen nog in actie.” De Giro begint op 11 mei in Bologna.</p>
