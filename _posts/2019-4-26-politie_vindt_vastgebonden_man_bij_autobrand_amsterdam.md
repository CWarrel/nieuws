---
layout: post
title: "Politie vindt vastgebonden man bij autobrand Amsterdam"
date: Fri, 26 Apr 2019 07:50:15 +0200
category: binnenland
externe_link: "https://www.telegraaf.nl/nieuws/3498577/politie-vindt-vastgebonden-man-bij-autobrand-amsterdam"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c0f1a854-6811-11e9-8854-0217670beecd.jpg"
---

<p class="intro">Een 30-jarige man is in de nacht van donderdag op vrijdag gewond geraakt bij een autobrand aan de Tom Schreursweg in Amsterdam. De man was vastgebonden aan een hek en is met onbekend letsel overgebracht naar het ziekenhuis. Zo meldt de politie.</p> <p>De brandweer kreeg om 3.20 uur melding binnen van een autobrand. Samen met de politie kwamen de lieden ter plaatse. Daar hoorden zij iemand om hulp roepen. De hulpdiensten troffen de man aan die aan een hek zat vastgebonden. Samen met de brandweer heeft de politie de man uit zijn positie bevrijd. De recherche heeft een onderzoek ingesteld naar wat er is gebeurd.</p><p>Tiewraps</p><p>De man, die met tiewraps was vastgemaakt, was bij kennis toen hij losgemaakt werd. Hij zei echter geen woord tegen de politie. Een omstander die snel ter plaatse was zag op het eerste gezicht geen verwondingen bij de man, die een Noord-Afrikaans uiterlijk had.</p><p>De politie is op zoek naar getuigen met betrekking tot dit incident en roept hen op zich te melden via 0900-8844 of Meld Misdaad Anoniem 0800-7000.</p><p>Weet u meer? Dan komen we graag met u in contact. Mail naar m.van.wely@telegraaf.nl of stuur een bericht naar de whatsapp tiplijn.</p>
