---
layout: post
title: "FC Twente stuurt Pusic de laan uit"
date: Tue, 07 May 2019 16:37:44 +0200
categories: 
- entertainment 
- opinie 
externe_link: "https://www.telegraaf.nl/sport/3549734/fc-twente-stuurt-pusic-de-laan-uit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8d119404-70d6-11e9-843b-02c309bc01c1.jpg"
---

<p class="intro">FC Twente gaat volgend seizoen de Eredivisie in zonder trainer Marino Pusic.</p> <p>De 47-jarige coach kreeg dinsdagmiddag te horen dat hij per direct uit zijn functie wordt ontheven. Pusic, had nog een doorlopend contract bij FC Twente tot medio 2020, maar is ondanks het kampioenschap van de Keuken Kampioen Divisie toch de laan uitgestuurd.</p><p>Degradatie</p><p>De Nederlander met Bosnisch/Kroatische roots nam vorig seizoen vijf weken voor het einde van de competitie de taken over van de ontslagen Gertjan Verbeek, maar FC Twente bleek niet meer te redden. Met Pusic als ad-interim aan het roer degradeerde de ploeg uit de Eredivisie. Pusic bleef na het echec aan als hoofdtrainer en nam twee weken geleden sportieve revanche met de titel.</p><p>Op Tweede Paasdag kroonden de tukkers zich via een remise (0-0) in eigen huis tegen Jong AZ tot kampioen van de Keuken Kampioen Divisie, maar de terugkeer naar het hoogste niveau maakt Pusic dus niet meer mee.</p>
