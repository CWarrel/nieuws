---
layout: post
title: "Forum in coalitie Flevoland? Een kijkje achter de schermen van het informatieproces"
date: Wed, 17 Apr 2019 23:15:26 +0200
category: nieuws
externe_link: "https://nos.nl/l/2280953"
feature_image: "https://nos.nl/data/image/2019/04/17/544422/1008x567.jpg"
---

<p>Een spookpartij. Zo kwalificeerde CDA-leider in de provincie Flevoland, Jan Nico Appelman over Forum voor Democratie vóór de Provinciale Statenverkiezingen. Forum in Flevoland liet zich niet zien en voerde nauwelijks zichtbaar campagne. En meer partijen in Flevoland dachten er zo over. Fractievoorzitter van GroenLinks, Bas de Reus: "We hebben ze niet gezien. Niet in de campagne. Niet bij de debatten. Niet op straat."</p>
<p>De partij kwam desondanks als grootste uit de bus in Flevoland, en haalde acht zetels onder leiding van lijsttrekker Gert-Jan Ransijn. De VVD volgde op kleine afstand, met zes zetels. Ransijn reageerde vastbesloten: "We gaan er gewoon voor. We zijn door de kiezer gekozen als grootste partij, dan pak je ook de bel op."</p>
<h2>Annemarie van Gaal</h2>
<p>Ondernemer en tv-persoonlijkheid Annemarie van Gaal werd aangesteld als informateur. Een verrassende keuze, Van Gaal heeft geen eerdere politieke ervaring, maar zegt: "Ik kan wel heel goed mensen samenbrengen." Haar advies bracht zij gisteren uit: een coalitie bestaande uit Forum, VVD, CDA, PvdA en ChristenUnie.</p>
<p>Een brede coalitie, kortom, van populistisch rechts tot christelijk links. Bestaande uit partijen met respectievelijk acht, zes, en drie keer drie zetels. In totaal dus goed voor 23 zetels, op een totaal aantal van 41 zetels. En dat zetelaantal vormt wellicht de basis voor een stabiele coalitie, nadrukkelijk de wens die Forum uitsprak in het gespreksverslag met Van Gaal dat online is gezet.</p>
<p>De afgelopen weken keek Nieuwsuur van dichtbij mee bij het informatieproces in Flevoland:</p>
