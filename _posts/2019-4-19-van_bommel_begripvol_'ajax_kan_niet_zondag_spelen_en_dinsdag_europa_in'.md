---
layout: post
title: "Van Bommel begripvol: 'Ajax kan niet zondag spelen en dinsdag Europa in'"
date: Fri, 19 Apr 2019 14:33:22 +0200
category: sport
externe_link: "https://nos.nl/l/2281159"
feature_image: "https://nos.nl/data/image/2019/02/22/532694/1008x567.jpg"
---

<p>Hij wil er het liefst zo weinig woorden aan vuil maken, maar PSV-trainer Mark van Bommel krijgt op zijn wekelijkse persconferentie veel vragen over de wijzigingen van het competitieschema in de eredivisie.</p>
<p>"We kunnen nu praten alsof het een voldongen feit is, maar dat is nog steeds niet zo. We moeten eerst honderd procent zekerheid hebben dat het zo is", zegt Van Bommel.</p>
<h2>Besluit KNVB nog niet definitief</h2>
<p>De KNVB besliste donderdag dat speelronde 33 wordt verplaatst van 28 april naar 15 mei. Het besluit is nog niet definitief, aangezien de autoriteiten nog goedkeuring moeten geven.</p>
<p>Van Bommel reageert wel begripvol op de problematiek van het volle speelschema van Ajax. "Als je op zondag speelt, kun je dinsdag niet weer Champions League spelen."</p>
<p>Hij erkent dat de competitiewijzigingen, zodra die rond zijn, veranderingen teweeg zullen brengen in het programma van PSV. "Wanneer je ga trainen? Wanneer geef je de spelers vrij? Ga je tussendoor misschien een oefenwedstrijd spelen? Maar nogmaals, we kunnen hier pas over praten zodra het een voldongen feit is."</p>
