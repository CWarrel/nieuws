---
layout: post
title: "Amerika wil voetbalcompetitie met dertig teams"
date: Fri, 19 Apr 2019 09:51:47 +0200
categories: 
- sport 
- scoreboard 
externe_link: "https://www.telegraaf.nl/sport/3469388/amerika-wil-voetbalcompetitie-met-dertig-teams"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fbb39906-6277-11e9-ba01-0255c322e81b.jpg"
---

<p class="intro">De Amerikaanse voetbalcompetitie blijft groeien.</p> <p>De Major League Soccer begon in 1996 met tien clubs, maar inmiddels doen er 24 ploegen mee op het hoogste niveau. De organisatie wil dat aantal de komende jaren uitbreiden naar dertig teams.</p><p>„Het profvoetbal in de Verenigde Staten en Canada bloeit op alle niveaus”, zegt commissaris Don Garber van de MLS. „We denken dat er op heel veel plekken voldoende draagvlak is om een succesvolle MLS-club op te zetten.”</p><p>David Beckham</p><p>Sinds de introductie van de MLS is de competitie langzaam gegroeid. Vorig jaar kwam Los Angeles FC erbij, dit jaar debuteert FC Cincinnati. Volgend jaar worden Inter Miami FC, eigendom van David Beckham, en Nashville SC toegevoegd aan de competitie. In 2021 komt Austin FC erbij. In Sacramento en St. Louis zijn ook concrete plannen om een voetbalclub op te richten.</p><p>De MLS proeft ook in andere steden zoveel interesse, dat het plan nu is om uit te gaan breiden naar dertig clubs.</p>
