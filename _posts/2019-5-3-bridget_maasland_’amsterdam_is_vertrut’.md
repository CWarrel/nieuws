---
layout: post
title: "Bridget Maasland: ’Amsterdam is vertrut’"
date: Fri, 03 May 2019 20:41:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3535525/bridget-maasland-amsterdam-is-vertrut"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/18d9c246-6dd4-11e9-8459-02d1dbdc35d1.jpg"
---

<p class="intro">In haar nieuwe rol als presentatrice van ’De Zwakste Schakel’ laat Bridget Maasland zien dat ze nog altijd niet op haar mondje is gevallen. Maar ook als het om Amsterdam gaat, steekt ze haar mening niet onder stoelen of banken.</p> <p>De presentatrice is geboren in Den Haag, maar woont inmiddels al jaren in Amsterdam. Ze is dan ook niet te spreken over de ontwikkeling die in de hoofdstad gaande is. „We hebben een burgemeester gekregen die alles binnen de perken wil houden en aan banden wil leggen”, vertelt ze in In de auto met van Nu.nl.</p><p>Maasland is dan ook allerminst trots op de hoofdstad. „De vertrutting van zo'n stad vind ik echt jammer. Dat hoort niet bij een wereldstad. Amsterdam staat erom bekend dat alles kan. Ik begrijp heus wel dat je bepaalde dingen enigszins moet reguleren of begeleiden, maar het wordt nu allemaal zo tuttig”, aldus de blondine.</p><p>Bridget is het dan ook niet eens met het plan voor een autoluwe binnenstad. „Ik hou van de reuring en de geluiden in de stad. Dat je naar buiten gaat en gelijk ziet dat het leeft. Ik loop graag over straat en over de grachten. Lekker bij mensen naar binnen kijken. Ik denk dan aan zo weinig mogelijk.”</p>
