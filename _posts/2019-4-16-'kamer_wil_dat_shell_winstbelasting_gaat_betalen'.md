---
layout: post
title: "'Kamer wil dat Shell winstbelasting gaat betalen'"
date: Tue, 16 Apr 2019 06:51:59 +0200
categories: 
- financieel 
- koersen 
externe_link: "https://www.telegraaf.nl/financieel/3450180/kamer-wil-dat-shell-winstbelasting-gaat-betalen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ada087fe-6003-11e9-b144-0255c322e81b.jpg"
---

<p class="intro">GroenLinks, SP en PvdA willen door een wetswijziging bereiken dat Shell winstbelasting gaat betalen. Zij stellen voor de aftrek te beperken van verliezen die bedrijven lijden in het buitenland, schrijft Trouw. Regeringspartijen D66 en ChristenUnie reageren positief op de regeling, die volgens het ministerie van Financiën honderden miljoenen aan extra belasting kan opbrengen.</p> <p>Initiatiefnemer is het Kamerlid Bart Snels van GroenLinks. ,,Grote bedrijven betalen te weinig belasting”, zegt hij in een toelichting. ,,Shell betaalt zelfs helemaal geen winstbelasting omdat het bedrijf gebruikmaakt van het verrekenen van verliezen, zo bleek uit onderzoek van Trouw. Daaraan moeten we paal en perk stellen.”</p><p>Snels verwijst naar een publicatie uit november in deze krant, waarin ingewijden stellen dat Shell al jaren geen winstbelasting betaalt in Nederland. Door gebruik te maken van verschillende aftrekposten weet het concern de winst in Nederland telkens op nul te laten uitkomen. Het wetsvoorstel wil één van die aftrekposten flink beperken, namelijk de verrekening van zogeheten liquidatieverliezen, die ontstaan als dochterbedrijven in het buitenland worden opgedoekt.</p>
