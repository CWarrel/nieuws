---
layout: post
title: "Nijland: ’Houden rekening met vertrek Reis naar Barcelona’"
date: Sun, 21 Apr 2019 13:03:01 +0200
category: sport
externe_link: "https://www.telegraaf.nl/sport/3476016/nijland-houden-rekening-met-vertrek-reis-naar-barcelona"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/076230e2-6425-11e9-9405-0218eaf05005.jpg"
---

<p class="intro">FC Groningen houdt serieus rekening met een vertrek van Ludovit Reis naar FC Barcelona.</p> <p>Algemeen directeur Hans Nijland bevestigde in het Fox Sports-programma De Tafel van Kees dat de club in gesprek is over een transfer. Een geldbedrag noemde hij niet.</p><p>Een delegatie van Barcelona onder aanvoering van José Bakero (hoofd jeugdopleiding) is al op bezoek geweest. Er zijn inmiddels twee gesprekken gevoerd. „We zijn er nog niet uit, maar houden er bij Groningen serieus rekening mee dat Ludovit vertrekt naar Barcelona”, aldus Nijland.</p><p>De directeur zei dat Barcelona de 18-jarige middenvelder in eerste instantie wil aantrekken voor het tweede elftal van Barcelona. „Hij komt in een opleidingstraject.”</p><p>Reis debuteerde in september 2017 voor FC Groningen. Hij is dit seizoen vast waarde in de ploeg van trainer Danny Buijs.</p>
