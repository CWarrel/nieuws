---
layout: post
title: "Verstappen krijgt ’subtiele upgrade’ in Spanje"
date: Fri, 03 May 2019 22:49:29 +0200
categories: 
- sport 
- autosport 
externe_link: "https://www.telegraaf.nl/sport/3535905/verstappen-krijgt-subtiele-upgrade-in-spanje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f26d18f4-6de4-11e9-b72b-02d2fb1aa1d7.jpg"
---

<p class="intro">Red Bull komt met ’subtiele upgrades’ voor de bolide van Max Verstappen bij de komende Grand Prix van Spanje.</p> <p>Dat zegt teambaas Christian Horner op de website van de Formule 1. „Het gaat voornamelijk om verbeteringen aan de voor- en achtervleugel.”</p><p>Betere klassering</p><p>Verstappen reed vorig weekeinde in de Grand Prix van Azerbeidzjan met een vernieuwde motor van Honda. Het extra vermogen vertaalde zich nog niet in een betere klassering, want de Nederlander eindigde evenals de race daarvoor in Bahrein op de vierde plaats. Verstappen sprak na afloop de hoop uit dat zijn renstal voor de race in Barcelona met de beste upgrade van alle teams zou komen.</p><p>Horner temperde al te hoge verwachtingen. „Het is eerder evolutie dan revolutie, waarbij het gaat om aspecten als balans en bandenslijtage”, aldus de teambaas, die best tevreden is met hoe het gaat dit seizoen. „De auto presteert wel degelijk goed in de race. In de middensector van het circuit in Baku waren wij continu de snelste auto. We boeken wel degelijk vooruitgang.”</p>
