---
layout: post
title: "Netflix houdt ondanks protest kans op Oscar"
date: Wed, 24 Apr 2019 08:38:48 +0200
categories: 
- entertainment 
- sterren 
externe_link: "https://www.telegraaf.nl/entertainment/3486911/netflix-houdt-ondanks-protest-kans-op-oscar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cf826e54-666c-11e9-a72a-0255c322e81b.jpg"
---

<p class="intro">De eigen filmproducties van streamingdienst Netflix blijven net als ’gewone’ films meedingen naar een Oscar. Dat is dinsdagavond besloten tijdens de Academy-vergadering waar de spelregels van de komende Oscars werden besproken. Dat meldt The Hollywood Reporter.</p> <p>Onder anderen filmregisseur Steven Spielberg had zich eerder negatief uitgelaten over de Oscarwinst van Netflix-film Roma. Volgens hem zou de film, die prijzen in de categorieën beste camerawerk, beste regie en beste buitenlandse film won, niet volgens ’de regels’ spelen. Dit omdat Roma maar korte tijd in de bioscoop was te zien en sindsdien wereldwijd 24 uur per dag gestreamd kan worden.</p><p>Het 54-koppige bestuur van de Academy Awards heeft nu besloten om Netflix voorlopig niet in de weg te gaan liggen en geen nieuwe regels op te stellen maar wel „de veranderingen die in de industrie gaande zijn nauwkeurig te bestuderen en de discussie over issues te blijven voeren.”</p><p>De eerstvolgende uitreiking van de Oscars vindt plaats op 9 februari 2020.</p>
