---
layout: post
title: "Ten Hag: ’Tottenham heeft wat bedreigingen voor ons’"
date: Tue, 07 May 2019 15:52:31 +0200
categories: 
- entertainment 
- opinie 
externe_link: "https://www.telegraaf.nl/sport/3549235/ten-hag-tottenham-heeft-wat-bedreigingen-voor-ons"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/16bcbc2a-70d1-11e9-bc09-0255c322e81b.jpg"
---

<p class="intro">Erik ten Hag kan morgen een historische prestatie met Ajax neerzetten door de finale van de Champions League te bereiken, maar de coach van de Amsterdammers rekent zich een dag van tevoren absoluut nog niet rijk.</p> <p>„De intensiteit van de wedstrijd vorige week in Londen was wel even iets anders dan een competitiewedstrijd”, zei de coach dinsdagmiddag op de persconferentie in de Johan Cruijff ArenA. „Maar dat was tegen Real Madrid en Juventus ook zo. Ons team heeft het vermogen om zich aan te passen aan een hoger niveau. Ik verwacht dat we morgen weer een stap hebben gezet, dat we wéér een grens kunnen verleggen.”</p><p>Ajax staat halverwege het tweeluik voor met 1-0, maar zo benadert Ten Hag de thuiswedstrijd tegen Tottenham niet. „We gaan er vanuit dat we moeten winnen. We gaan het duel in alsof het 0-0 staat, want Tottenham heeft zeker wat bedreigingen voor ons. We moeten het nu thuis afmaken in ons eigen stadion in plaats van in een uitduel, en dat zorgt wel voor een iets andere mindset. De ambiance in de ArenA zal ons helpen, maar we moeten het zelf doen. We hebben zelfvertrouwen, zijn fit, scherp en gretig.”</p><p>De wekelijkse voetbalpodcast van De Telegraaf staat dit keer natuurlijk in het teken van de cruciale wedstrijd van Ajax in de halve finales van de Champions League tegen Tottenham Hotspur. Chef voetbal Valentijn Driessen en Ajax-watcher Mike Verweij bespreken de laatste stand van zaken.</p><p>Luister hier de podcast</p>
