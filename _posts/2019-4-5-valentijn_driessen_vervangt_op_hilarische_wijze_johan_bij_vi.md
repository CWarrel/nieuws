---
layout: post
title: "Valentijn Driessen vervangt op hilarische wijze Johan bij VI"
date: Fri, 05 Apr 2019 22:30:20 +0200
categories: 
- entertainment 
- gossip 
externe_link: "https://www.telegraaf.nl/entertainment/3403317/valentijn-driessen-vervangt-op-hilarische-wijze-johan-bij-vi"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/31b6c726-57e2-11e9-bfd5-0255c322e81b.png"
---

<p class="intro">Omdat Johan Derksen momenteel even is uitgeschakeld nadat hij van de trap is gevallen en hierdoor voor de eerste keer in al die jaren niet aanwezig is bij het programma, schuift vrijdagavond Valentijn Driessen aan bij de heren van Veronica Inside. Uiteraard mocht daar één accessoire niet ontbreken nu de ’bromsnor’ er niet bij is: een snor!</p> <p>In het programma laat Johan aan de telefoon weten dat het ’bewonderenswaardig goed’ met hem gaat, ondanks dat hij overal bloeduitstortingen, een hersenschudding en meerdere breuken in gezicht en arm heeft.</p><p>„Ik ben allang blij dat ik geen gebroken heup heb. Ik ben als een kind zo blij dat ik er met deze blessures vanaf ben gekomen”, aldus Johan die zijn humor niet verloren is. Zelf is hij overtuigd dat hij volgende week vrijdag weer als vanouds aan tafel schuift bij de voetbalcommentators.</p><p>Ook deelt hij zijn verbazing over de vele beterschapswensen die hij heeft ontvangen. „Ik blijk veel meer vrienden te hebben dan ik dacht. Ik ben overladen met kaarten en bloemen, uit de gekste hoeken”, waarna hij erachteraan grapt dat zelfs Louis van Gaal aan hem dacht. „O nee, die niet.” Vervolgens voegt hij daaraan toe: „Je moet eerst bijna je nek breken voordat je weet dat ze van je houden.”</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
