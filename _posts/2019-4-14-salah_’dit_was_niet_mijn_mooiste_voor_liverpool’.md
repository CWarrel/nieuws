---
layout: post
title: "Salah: ’Dit was niet mijn mooiste voor Liverpool’"
date: Sun, 14 Apr 2019 21:29:07 +0200
category: sport
externe_link: "https://www.telegraaf.nl/sport/3443835/salah-dit-was-niet-mijn-mooiste-voor-liverpool"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/924ba68c-5eeb-11e9-bbde-0217670beecd.JPG"
---

<p class="intro">Niet nadenken, gewoon schieten. Dat schoot door het hoofd van Mohamed Salah toen hij in de 53e minuut van de topper tegen Chelsea de bal aan de rechterkant van het veld ontving van Virgil van Dijk.</p> <p>De aanvaller Liverpool passeerde zijn bewaker Emerson Palmieri, trok naar binnen en haalde van buiten het zestienmetergebied hard uit. De bal vloog in een streep langs doelman Kepa Arrizabalaga in de kruising: 2-0.</p><p>„Ik dacht niet na, ik deed het gewoon op gevoel”, zei Salah. „Normaal gesproken schiet ik met de binnenkant van mijn voet. Maar nu, omdat het van ver was, trapte ik de bal volle kracht met mijn wreef. Ik had wel een beetje geluk dat de bal er zo mooi in vloog.”</p><p>Salah zorgde er met zijn negentiende doelpunt van het seizoen voor dat Liverpool aan kop van de Premier League twee punten voorsprong houdt op Manchester City, dat wel een wedstrijd minder speelde. Volgens de Egyptenaar was het zijn niet mooiste treffer in dienst van de ’Reds’. „Dat was het doelpunt in mijn eerste derby tegen Everton. Kracht, techniek en kwaliteit; alles zat daarin”, zei Salah over zijn treffer die vorig jaar zelfs werd beloond met de Puskas Award voor het mooiste doelpunt ter wereld.</p><p>Bekijk hier de uitslagen, stand en het programma in de Premier League</p>
