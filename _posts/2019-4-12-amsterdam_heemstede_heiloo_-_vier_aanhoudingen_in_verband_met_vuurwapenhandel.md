---
layout: post
title: "Amsterdam Heemstede Heiloo - Vier aanhoudingen in verband met vuurwapenhandel"
date: Fri, 12 Apr 2019 14:45:00 GMT
categories: 
- noord-holland 
- amsterdam 
externe_link: "https://www.politie.nl/nieuws/2019/april/12/05-vier-aanhoudingen-in-verband-met-vuurwapenhandel.html"
feature_image: "https://www.politie.nl/binaries/w400h225/content/gallery/politie/stock-afbeeldingen/05-amsterdam/handboeien-verticaal.jpg"
---

De Amsterdamse recherche heeft vier mannen aangehouden in verband met vuurwapenhandel. Vorige week vrijdag 5 april werd, in samenwerking met de recherche van Politie-eenheid Noord-Holland, een verdachte in Heemstede aangehouden die in het bezit was van zeven vuurwapens. Vandaag, vrijdag 12 april, zijn in Amsterdam twee aanhoudingen en in Heiloo één aanhouding verricht. De verdachte die in Heiloo is aangehouden verbleef in een kliniek. De eerste drie verdachten werden door een arrestatieteam aangehouden, bij de aanhouding in Heiloo was een arrestatieteam op de achtergrond aanwezig. Bij een doorzoeking van een garagebox in Amsterdam zijn 26 vuurwapens en ruim 2000 patronen in beslag genomen.
