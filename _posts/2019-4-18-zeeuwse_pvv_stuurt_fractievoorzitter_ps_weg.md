---
layout: post
title: "Zeeuwse PVV stuurt fractievoorzitter PS weg"
date: Thu, 18 Apr 2019 11:55:15 +0200
category: binnenland
externe_link: "https://www.telegraaf.nl/nieuws/3464229/zeeuwse-pvv-stuurt-fractievoorzitter-ps-weg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2733288e-61c0-11e9-9da7-0255c322e81b.jpg"
---

<p class="intro">De Zeeuwse PVV heeft Peter van Dijk weggestuurd als fractievoorzitter van de partij in de Provinciale Staten. Van Dijk zou van zijn positie misbruik hebben gemaakt door onder meer zijn echtgenote in dienst te nemen bij de partij. Volgens de Statenfractie en de raadsfracties in Terneuzen en Tholen ging dat ten koste van een fractiemedewerkster die haar werk naar behoren deed.</p> <p>Verder beschuldigt de Zeeuwse PVV Van Dijk ervan dat hij mensen stelselmatig intimideerde en dat hij samen met zijn echtgenote mensen tegen elkaar uitspeelde. Van Dijk zou zelfs doodsbedreigingen hebben geuit. De fractievoorzitter van de PVV Tholen, Vincent Bosch, heeft daarvan aangifte gedaan. Hij is inmiddels benoemd tot nieuwe voorzitter van de Statenfractie, meldt de regionale krant PZC.</p><p>Ook zou Van Dijk, een voormalig Eerste Kamerlid, tegen alle regels in duizenden euro’s hebben geleend uit het fractiebudget. Over de politieke inbreng van Van Dijk is de partij niet te spreken. „Hij heeft zowel voor als achter de schermen praktisch niets gedaan de afgelopen jaren.”</p><p>Manifest</p><p>Van Dijk reageert zelf verbouwereerd op het nieuws en het ’Manifest van vertrouwen’ dat tegen hem is opgesteld. „Dit is je reinste laster en smaad” zegt hij tegen de krant. „Het is alleen maar bedoeld om iemand zwart te maken. Ze krijgen een strafrechtelijke aanklacht aan hun broek.”</p>
