---
layout: post
title: "Wekdienst 12/4: Koningsspelen en uitspraak in moordzaak Ali Motamed"
date: Fri, 12 Apr 2019 07:07:48 +0200
category: buitenland
externe_link: "http://feeds.nos.nl/~r/nosnieuwsbuitenland/~3/QAps7pCbr8w/2280070"
feature_image: "https://nos.nl/data/image/2019/04/12/543037/1008x567.jpg"
---

<p>Goedemorgen! Vandaag vinden de Koningsspelen plaats en is er een uitspraak in de zaak van de moord op Ali Motamed, de Nederlander van Iraanse afkomst die in 2015 in Almere werd geliquideerd. </p>
<p>Vandaag zijn er zonnige perioden, maar ook wolkenvelden. In het noordoosten en oosten is een kleine kans op een winterse bui. Er waait een matige noordoostenwind en de temperatuur ligt tussen 8 en 9 graden vanmiddag. Het weekend verloopt ook nog vrij fris met maxima rond 8 graden. Na het weekend gaat de temperatuur weer omhoog.</p>
<p>Ga je op pad? Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> Vandaag is de uitspraak in de zaak-Ali Motamed, de Nederlander van Iraanse afkomst die in 2015 in Almere werd geliquideerd. Er staan twee mannen voor terecht. De AIVD denkt dat de Iraanse geheime dienst erachter zit, maar daar is geen bewijs voor. De Koningsspelen. In heel Nederland gaan basisschoolkinderen een dagje sporten. De Koningsspelen zijn ingevoerd toen Willem-Alexander koning werd, in 2013. Het populaire festival Coachella begint. Bij het festival in de woestijn zijn niet alleen veel beroemdheden aanwezig, er treden ook grote artiesten op. </p>
<h2>Wat heb je gemist?</h2>
<p>De nazorg op kankerpatiënten schiet ernstig tekort. Bijna 800.000 Nederlanders, die als 'genezen' worden beschouwd, hebben in het dagelijks leven nog veel last van de gevolgen van hun ziekte. Dat schrijft het AD op basis van een onderzoek van het Integraal Kankercentrum Nederland (IKNL) en de Nederlandse Federatie van Kankerpatiëntenorganisaties (NFK).</p>
<p>Duizenden Nederlanders ervaren hinder op zowel lichamelijk als maatschappelijk vlak. Zo hebben ze soms nog pijn, concentratieproblemen, last van moeheid en depressies.</p>
<p>De NFK roept op meer begrip te tonen voor mensen die kanker hebben of de ziekte hebben overleefd. "Iedere kankerpatiënt moet tijdens en na de behandeling zonder enige belemmering mee kunnen doen in onze maatschappij", zegt Mirjam van Belzen van de organisatie.</p>
<h2>Ander nieuws uit de nacht:</h2>
<p> Veel schade door 'bitcoin-advertenties' met nepuitspraken BN'ers: steeds meer mensen trappen in frauduleuze advertenties voor bitcoin-investeringen. De adverteerders gebruiken nepcitaten van BN'ers om mensen te verleiden. Netanyahu's Likud-partij wint met een zetel verschil: zijn partij krijgt 36 zetels, één meer dan de Blauw-Wit-partij van oud-legerleider Gantz. Nu de definitieve uitslag er is, kan worden begonnen met het vormen van een coalitie. Tienduizenden bewijzen rapper Nipsey Hussle laatste eer: in Los Angeles namen tienduizenden mensen afscheid van de doodgeschoten rapper. Beroemde artiesten gaven speeches en traden op. </p>
<h2>En dan nog even dit:</h2>
<p>Elke vrijdag beantwoordt premier Rutte vragen over allerlei onderwerpen. Vandaag ook weer. Maar zo'n vragenmomentje met een regeringsleider is behoorlijk uniek in de wereld en bestaat in Nederland al 49 jaar.</p>
<p>Op 16 januari 1970 gaf de toenmalige minister-president Piet de Jong de eerste wekelijke persconferentie. "Ik vond dat als je één journalist wat vertelde, ze daar allemaal recht op hadden", zei hij daarover. Maar er was ook een praktische reden: "Na de ministerraad op vrijdag werd De Jong gebeld over wat er op zijn ministerie was besproken, maar ook door het thuisfront", vertelt Binnenhofkenner Menno de Bruyne, die al zo'n 35 jaar in politiek Den Haag werkt. "En dan werd zijn eten koud. De premier wilde zijn piepers gewoon warm hebben."</p>
<p>Sinds De Jong hebben alle premiers het vragenmoment in ere gehouden. Lees hier het hele verhaal over het wekelijkse persmoment.</p>
<p>Fijne dag!</p><img src="http://feeds.feedburner.com/~r/nosnieuwsbuitenland/~4/QAps7pCbr8w" height="1" width="1" alt=""/>
