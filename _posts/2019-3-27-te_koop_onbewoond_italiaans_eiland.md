---
layout: post
title: "Te koop: onbewoond Italiaans eiland"
date: Wed, 27 Mar 2019 17:12:24 +0100
category: overig
externe_link: "https://www.telegraaf.nl/vrij/3357814/te-koop-onbewoond-italiaans-eiland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1173f92a-50c1-11e9-81e8-02c309bc01c1.jpg"
---

<p class="intro">Het Italiaanse eiland Isola delle Femmine, voor de kust van Sicilië, staat te koop. Het prijskaartje dat aan het eiland hangt is vergelijkbaar met dat van een Toscaanse villa of luxe loft in Manhattan: 1 miljoen euro.</p> <p>Het onbewoonde eiland van zo’n 15 hectare is momenteel eigendom van een aristocratische familie. Die wil al een tijdje van Isola delle Femmine af, maar het valt blijkbaar nog niet mee om een koper te vinden.</p><p>De familie is flink gezakt met vraagprijs. In plaats van 3,5 miljoen euro moet het eiland nu minimaal 1 miljoen euro opleveren. „Maar we mikken op een bedrag van 2 miljoen euro”, zegt makelaar Riccardo Romolini tegen CNN.</p><p>Isola delle Femmine is onbewoond en het enige bouwwerk dat er nu staat, is een toren uit de zeventiende eeuw dat vroeger deel uitmaakte van een fort. De nieuwe eigenaar van het eiland krijgt alle vrijheid om er zijn droomhuis te bouwen.</p><p>Voor meer informatie over het huis: romolini.com</p>
