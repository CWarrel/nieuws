---
layout: post
title: "Van Ginkel langer uit roulatie"
date: Thu, 11 Apr 2019 19:16:02 +0200
categories: 
- sport 
- voetbal 
externe_link: "https://www.telegraaf.nl/sport/3433125/van-ginkel-langer-uit-roulatie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7de30296-5c7d-11e9-84d4-02c309bc01c1.jpg"
---

<p class="intro">De rentree van voormalig PSV-aanvoerder Marco van Ginkel laat langer op zich wachten. Hij heeft vertraging opgelopen in het herstel van zijn knieblessure. De 26-jarige middenvelder van Chelsea werd afgelopen zomer geopereerd aan de voorste kruisband van zijn rechterknie.</p> <p>Van Ginkel onderging donderdag nader onderzoek in de specialistische kliniek Villa Stuart in Rome. Daar bleek dat Van Ginkel, die vorig seizoen als huurling met PSV landskampioen werd, langer aan de kant zal staan dan vooraf gedacht.</p><p>Hoe lang de oud-speler van onder meer Vitesse en AC Milan nog uit de roulatie zal zijn, is moeilijk in te schatten. ,,Marco heeft inderdaad vertraging opgelopen in zijn herstel, maar er is door de betrokken specialist geen verwachting uitgesproken over zijn terugkeer'', liet Karel Jansen van managementbureau Wasserman weten.</p><p>Chelsea meldde in juli vorig jaar dat Van Ginkel na zijn knieoperatie ongeveer acht maanden aan de kant zou staan. Die periode is inmiddels al ruimschoots overschreden.</p>
