---
layout: post
title: "Vleesvervangers steeds populairder, vooral door innovatie"
date: Wed, 01 May 2019 09:57:32 +0200
category: nieuws
externe_link: "https://nos.nl/l/2282794"
feature_image: "https://nos.nl/data/image/2019/05/01/547177/1008x567.jpg"
---

<p>Vleesvervangers worden steeds populairder. ABN Amro voorspelt dat de markt voor vleesvervangers zowel dit jaar als volgend jaar groeit met 10 procent. De afgelopen jaren was die groei nog 4 procent.</p>
<p>De toegenomen populariteit is volgens de bank vooral het gevolg van de komst van nieuwe spelers. Naast kleine bedrijfjes, houden nu ook grote voedings- en vleesproducenten zich bezig met het ontwikkelen van vleesvervangers. Zo werd vorig jaar De Vegetarische Slager overgenomen door Unilever.</p>
<p>Het gevolg is dat de consument meer keuze heeft. Ook lukt het producenten steeds beter om de smaak en structuur van echt vlees na te bootsen. Door de toegenomen concurrentie moeten producenten zich volgens ABN Amro wel steeds meer onderscheiden.</p>
<p>Overigens is de markt voor vleesvervangers in vergelijking met de vleesmarkt nog klein. Een gemiddeld huishouden gaf volgens de bank vorig jaar zo'n 13 euro uit aan vleesvervangers, terwijl dat voor bewerkt vlees zo'n 224 euro was.</p>
<p>NOS op 3 maakte vorig jaar rond Kerst een video over de feiten over vlees en vleesvervangers:</p>
