---
layout: post
title: "Rijbewijsloze Prins Philip weer achter het stuur"
date: Fri, 19 Apr 2019 11:05:50 +0200
categories: 
- entertainment 
- royalty 
externe_link: "https://www.telegraaf.nl/entertainment/3469811/rijbewijsloze-prins-philip-weer-achter-het-stuur"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/54022b72-6282-11e9-b72b-02d2fb1aa1d7.jpg"
---

<p class="intro">Voor het eerst sinds het inleveren van zijn rijbewijs, na zijn auto-ongeluk in januari, is prins Philip weer achter het stuur gezien. De echtgenoot van koningin Elizabeth werd donderdag gefotografeerd toen hij op het terrein van Windsor Castle rondreed, zo blijkt uit de fotoâ€™s die Britse media hebben gepubliceerd.</p> <p>De 97-jarige prins heeft dan wel zijn papieren ingeleverd, maar mag nog altijd op eigen terrein rijden. Als hij buiten de poorten van Windsor Castle wil komen zal iemand anders hem moeten brengen.</p><p>Prins Philip botste in januari in de buurt van het koninklijke landgoed Sandringham aan de Engelse oostkust op een andere auto. Hij verklaarde zelf dat hij werd verblind door de lage zon. Door de klap sloeg zijn Land Rover op zijn kant. De inzittenden van de andere auto kwamen er met lichte verwondingen van af.</p><p>Twee dagen na het incident zat de hertog van Edinburgh alweer achter het stuur. Op Sandringham werd hij bovendien zonder autogordel rijdend gespot. Voor de politie was dat aanleiding voor een goed gesprek met de prins. Philip leverde hierop vrijwillig zijn rijbewijs in, liet Buckingham Palace weten.</p>
