---
layout: post
title: "Van der Poel wint Amstel Gold Race op sublieme wijze"
date: Sun, 21 Apr 2019 17:10:16 +0200
category: sport
externe_link: "https://www.telegraaf.nl/sport/3476682/van-der-poel-wint-amstel-gold-race-op-sublieme-wijze"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d3806054-6448-11e9-ba01-0255c322e81b.jpg"
---

<p class="intro">Mathieu van der Poel heeft zondagmiddag de 54e editie van de Amstel Gold Race op prachtige wijze gewonnen. De Nederlander was via een sublieme eindsprint de sterkste in Zuid-Limburg.</p> <p>De Nederlander van Corendon-Circus, wereldkampioen veldrijden en dit voorjaar al vaker stuntend op de weg, leek na een mislukte vroege aanval kansloos voor de winst. Maar in de slotkilometer achterhaalde hij met een groepje de Fransman Julian Alaphilippe en de Deen Jakob Fuglsang, van wie al werd aangenomen dat ze om de zege zouden sprinten. De tweede plaats was voor de Australiër Simon Clarke. Fuglsang werd nog derde, Alaphilippe vierde.</p><p>Na de eerste kleine dertig kilometer van de wedstrijd, die in totaal zo’n 265 kilometer behelst, maakte een eerste kopgroep van de dag zich los. Bij de groep van acht, negen renners zat de Nederlander Nick van der Lijke, die uitkomt voor Roompot-Nederlandse Loterij.</p><p>Marco Minnaard</p><p>Vijftien kilometer verder, toen de kopgroep een minuut of acht voorsprong op het peloton had, voegde een tweede Nederlander zich bij het gezelschap. Marco Minnaard, de 30-jarige renner van Wanty-Groupe Gobert, sloot net als de Belg Jérome Baugnies aan.</p><p>Minnaard hield het lang vol in de voorste groep, maar moest op zo’n vijftig kilometer van de streep de kopgroep laten gaan. De voorsprong op het peloton was toen geslonken tot ongeveer anderhalve minuut, en niet lang daarna liet Van der Poel zich voor de eerste keer op de dag gelden. De Limburger demarreerde uit het peloton vandaan en kreeg steun van Jon Izagirre, maar de dappere poging van de twee werd al snel weer geneutraliseerd.</p><p>Alaphilippe en Fuglsang</p><p>Het voorbeeld van Van der Poel werd snel gevolgd door Alaphilippe en Fuglsang, die de kopgroep inhaalden en op passende afstand werden gevolgd door Michal Kwiatkowski en Matteo Trentin. In de laatste vijftien kilometer deed ook Bauke Mollema nog een poging om vanuit het peloton bij de kop van de koers te komen, samen met Simon Clarke en Maximilian Schachmann.</p><p>Peter Sagan kon opnieuw geen indruk maken en moest in de slotfase afstappen, waar Fuglsang een poging deed om weg te rijden bij Alaphilippe. De zege leek in de slotfase een prooi te worden voor Alaphilippe of Fuglsang, maar de twee hadden buiten de fenomenale eindsprint van Van der Poel gerekend.</p><p>Opvolger Dekker</p><p>Voor de 25-jarige Van der Poel is het zijn grootste zege tot nu toe als prof. Erik Dekker was in 2001 de laatste Nederlander die de klassieker in Limburg had gewonnen.</p>
