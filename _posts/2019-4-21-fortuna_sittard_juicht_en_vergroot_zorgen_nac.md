---
layout: post
title: "Fortuna Sittard juicht en vergroot zorgen NAC"
date: Sun, 21 Apr 2019 16:24:59 +0200
category: sport
externe_link: "https://nos.nl/l/2281447"
feature_image: "https://nos.nl/data/image/2019/04/21/545152/1008x567.jpg"
---

<p>Fortuna Sittard heeft door een 2-1 zege op NAC Breda een voorschot genomen op een verlengd verblijf in de eredivisie. Mark Diemers maakte beide Limburgse treffers in de kelderkraker. De goal van Mitchell te Vrede in blessuretijd kwam te laat.</p>
<p>Voor NAC komt rechtstreekse degradatie nu wel heel dichtbij. De achterstand van de hekkensluiter op nummer zeventien De Graafschap bedraagt vier punten, met nog drie duels te gaan.</p>
<p>In een saaie eerste helft maakte Diemers vlak voor de pauze vanaf de stip de 1-0, nadat Lazaros Lamprou was gevloerd door Erik Palmer-Brown. De Fortunees trof eerder in de ontmoeting de paal.</p>
<p>NAC trok na rust ten aanval en kreeg enorme kansen op de gelijkmaker. Mitchell te Vrede, Giovanni Korte en Luka Ilic verzuimden de gelijkmaker aan te tekenen.</p>
<p>In de slotfase sloeg Fortuna Sittard na een uitbraak toe. Diemers schoot van net buiten het zestienmetergebied raak, waardoor de Limburgers bijna veilig zijn. De 2-1 van Te Vrede in blessuretijd hielp NAC niet.</p>
<p>De Bredanaars moeten in de wedstrijden tegen Feyenoord, sc Heerenveen en PEC Zwolle een mirakel verrichten om het vege lijf via de nacompetitie nog te kunnen redden.</p>
