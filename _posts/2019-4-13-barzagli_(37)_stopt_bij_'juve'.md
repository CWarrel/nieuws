---
layout: post
title: "Barzagli (37) stopt bij 'Juve'"
date: Sat, 13 Apr 2019 19:34:02 +0200
category: sport
externe_link: "https://www.telegraaf.nl/sport/3441023/barzagli-37-stopt-bij-juve"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/562182aa-5e12-11e9-ab1a-0218eaf05005.JPG"
---

<p class="intro">Andrea Barzagli is bezig aan zijn laatste weken als profvoetballer. De 37-jarige verdediger van Juventus kondigde na de verloren competitiewedstrijd bij SPAL (2-1) aan dat hij na dit seizoen stopt. Barzagli speelt sinds 2011 in het zwart-wit van de 'Oude Dame', waarmee hij ieder jaar landskampioen werd.</p> <p>,,Als speler is het moeilijk om te denken aan het leven na het voetbal, maar door mijn blessures dit seizoen heb ik dat wel gedaan. Ik stop in juni'', zei Barzagli, die in 2006 met zijn land de wereldtitel veroverde. ,,Ik ga nu iets anders zoeken dat me net zoveel enthousiasme geeft als deze sport.''</p><p>De Italiaan vormde jarenlang met Giorgio Chiellini en Leonardo Bonucci de ijzersterke defensie van Juventus. Dit seizoen kwam de veteraan mede door blessures slechts sporadisch in actie. Tussen de duels met Ajax voor de Champions League in mocht Barzagli met de aanvoerdersband om zijn bovenarm weer eens opdraven tegen SPAL. Voor Juventus had een gelijkspel volstaan om voor het achtste jaar op rij kampioen te worden, maar Barzagli en zijn ploeggenoten verloren en moeten daardoor nog even wachten op het feest.</p>
