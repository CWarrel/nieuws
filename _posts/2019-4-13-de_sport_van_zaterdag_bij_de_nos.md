---
layout: post
title: "De sport van zaterdag bij de NOS"
date: Sat, 13 Apr 2019 07:18:25 +0200
category: sport
externe_link: "https://nos.nl/l/2280224"
feature_image: "https://nos.nl/data/image/2019/04/13/543238/1008x567.jpg"
---

<p>De koploper in de eredivisie komt in actie, het kampioenschap in het korfbal wordt beslist, Max Verstappen rijdt de kwalificatie en er wordt geturnd bij de EK in Polen. Kortom: een zaterdag vol sport.</p>
<p>Voor het eerst dit seizoen begint Ajax een speelronde als koploper. Tussen de Champions League-duels met Juventus in spelen de Amsterdammers thuis tegen Excelsior, aftrap 18.30 uur.</p>
<p>Net als de drie andere duels, zie het volledige eredivisie-programma hieronder, is Ajax-Excelsior live te volgen in Langs de Lijn op NPO Radio 1 en via ons liveblog. Vanaf 22.30 uur zijn de samenvattingen te zien op televisie, in Studio Sport Eredivisie op NPO 1.</p>
<p>Maar er is veel meer dan voetbal. In een extra uitzending van Studio Sport (13.30 uur, NPO 1) veel aandacht voor de EK turnen in het Poolse Sczescin. </p>
<p>En voor korfbal. In een uitverkochte Ziggo Dome strijden Fortuna en PKC vanaf 16.00 uur om de landstitel. Beide sporten zijn ook live te volgen via NOS.nl en in de NOS-app.</p>
<h2>Formule 1</h2>
<p>Overigens is Max Verstappen dan allang klaar voor de dag. De kwalificatie van de Grote Prijs van China is al vanaf 08.00 uur en is te volgen via onze online berichtgeving.</p>
