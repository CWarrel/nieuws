---
layout: post
title: "Volleybalteams Sliedrecht en Lycurgus succesvol in play-offs"
date: Sun, 21 Apr 2019 18:22:41 +0200
category: sport
externe_link: "https://nos.nl/l/2281470"
feature_image: "https://nos.nl/data/image/2019/04/21/545201/1008x567.jpg"
---

<p>De volleybalsters van Sliedrecht Sport zijn nog maar één zege verwijderd van hun vijfde landstitel. De kampioen van 2012, 2013, 2017 en 2018 won in de finale van de play-offs ook het tweede duel met VC Sneek. Het werd in Friesland 0-3 (8-25, 21-25, 19-25).</p>
<p>Bij de mannen werd de eerste wedstrijd van de play-offs (eveneens best-of-five) gespeeld en daarin zegevierde Abiant Lycurgus. De ploeg won thuis in Groningen met 3-1 (13-25, 25-23, 25-14, 25-19) van Achterhoek Orion.</p>
<p>De Sliedrecht-vrouwen wonnen in de competitie drie van de vier duels met Sneek en lieten de ploeg ook kansloos in het eerste duel van de finale. De Friezinnen werden in Sneek in de eerste set overklast, maar herstelden zich enigszins in de tweede en derde set.</p>
<p>Sliedrecht had echter in de eindfase van beide sets duidelijk de overhand.</p>
<h2>Kooistra staat op bij Lycurgus</h2>
<p>De mannen van Lycurgus (kampioen in 2016, 2017 en 2018) en Orion (kampioen in 2012) stonden al vier keer eerder tegenover elkaar dit seizoen. De Groningers wonnen het eerste duel, maar in 2019 was de Doetinchemse club drie keer te sterk.</p>
<p>Lycurgus kwam er in de eerste set niet aan te pas, maar ging vooral na het nipt gewonnen tweede bedrijf steeds beter spelen. Onder leiding van een ontketende Wytze Kooistra werd Orion kansloos gelaten.</p>
