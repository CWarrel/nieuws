---
layout: post
title: "DowDupont geeft weer winstalarm"
date: Thu, 18 Apr 2019 16:17:24 +0200
categories: 
- financieel 
- koersen 
externe_link: "https://www.telegraaf.nl/financieel/3466390/dow-dupont-geeft-weer-winstalarm"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cc6fbf96-61e4-11e9-93e7-02d2fb1aa1d7.jpg"
---

<p class="intro">Chemiereus DowDupont geeft voor de tweede keer in korte tijd een waarschuwing over zijn kwartaalresultaten. De omzet en winst van de landbouwdivisie vallen als gevolg van overstromingen in het Amerikaanse Midwesten nog lager uit dan verwacht. Eind maart gaf het concern ook al een winstalarm wegens noodweer.</p> <p>DowDupont meldt voor de eerste drie maanden een omzetdaling van 11 procent voor zijn agrarische onderdeel, dat onder meer zaden en bestrijdingsmiddelen verkoopt. Het bedrijfsresultaat (ebitda) valt naar verwachting een kwart lager uit. Voor het eerste halfjaar verwacht het concern een daling van het operationele resultaat van 3 tot 5 procent.</p><p>Er was niet alleen slecht nieuws. DowDupont verwacht dat zijn divisie voor zeer specialistische materialen het operationele resultaat gelijk houdt aan dat van een jaar eerder. Eerder voorspelde DowDupont een daling van enkele procenten.</p>
