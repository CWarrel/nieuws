---
layout: post
title: "Geen alternatieven App Store en Play Store"
date: Thu, 11 Apr 2019 08:55:19 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c4c74e8a-5c26-11e9-9af6-0217670beecd.jpg"
---

<p class="intro">De Autoriteit Consument &amp; Markt (ACM) gaat onderzoeken of techgigant Apple misbruik maakt van de positie die het bedrijf verworven heeft met zijn App Store. Dat gebeurt naar aanleiding van een marktstudie. Daaruit komt naar voren dat voor veel verschillende apps geen realistische alternatieven zijn voor stores van respectievelijk Apple en Google.</p> <p>App-aanbieders zijn juist afhankelijk van de appstores om gebruikers te bereiken. Dit geeft Apple en Google, in ieder geval in theorie, volgens de waakhond de mogelijkheid om oneerlijke voorwaarden te stellen. De twee hebben aan de ene kant namelijk een belang bij het aanbieden van veel en verschillende apps van appaanbieders in hun stores. Maar aan de andere kant zijn Apple en Google zelf ook app-aanbieder en concurreren hun eigen apps met die van andere partijen. „Dat dubbele belang kan mededingingsproblemen opleveren”, aldus de ACM.</p><p>App-aanbieders geven in de studie van de ACM aan niet altijd een eerlijke kans te hebben ten opzichte van eigen apps van Apple dan wel apps die Google al op de telefoon heeft laten installeren. Zo zijn aanbieders van digitale producten en diensten verplicht om bij aankopen in de app gebruik te maken van het betaalsysteem van Apple en Google en moeten ze het eerste jaar 30 procent commissie betalen.</p><p>Ook kunnen zij niet altijd gebruik maken van alle faciliteiten van een iPhone. Ten slotte geven zij aan problemen te hebben met de communicatie met Apple en Google over de toepassing van de voorwaarden.</p>
