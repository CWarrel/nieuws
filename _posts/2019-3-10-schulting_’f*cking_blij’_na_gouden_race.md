---
layout: post
title: "Schulting ’f*cking blij’ na gouden race"
date: Sun, 10 Mar 2019 15:40:43 +0100
categories: 
- sport 
- schaatsen 
externe_link: "https://www.telegraaf.nl/sport/3268670/schulting-f-cking-blij-na-gouden-race"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7bef9354-4342-11e9-a626-135005510bc5.jpg"
---

<p class="intro">Shorttrackster Suzanne Schulting veroverde zondag voor het eerst de wereldtitel. De Nederlandse was zondag in de afsluitende superfinale de snelste en nam daardoor de leiding in het klassement over van Choi Min Jeong.</p> <p>„Ik ben zo f*cking blij”, stamelde Schulting, die na een hoge sprong voor de camera belandde, in gesprek met de NOS. De Friezin was weer even ouderwets de ’stuiterbal’ die ze naar eigen zeggen kan zijn.</p><p>„Niet normaal. Ik ben heel erg blij. Ik heb een heel goede rit gereden. Ik heb heel hard getraind en laat al het hele seizoen zien dat het goed gaat.”</p><p>De Zuid-Koreaanse moest genoegen nemen met zilver, het brons ging naar de Canadese Kim Boutin. Lara van Ruijven, zaterdag winnares van de 500 meter, eindigde in het klassement als vierde.</p><p>Schulting maakte met haar titel de verwachtingen waar. De jonge Friezin behaalde vorig jaar olympisch goud op de 1000 meter. Twee maanden terug verzekerde ze zich in Dordrecht al van de Europese titel. Schulting won dit seizoen in de wereldbeker het klassement op de 1000 en 1500 meter.</p><p>Bij de WK in Sofia won ze zondag naast de superfinale ook de 1000 meter.</p>
