---
layout: post
title: "Finse verkiezingen nipt gewonnen door sociaaldemocraten"
date: Sun, 14 Apr 2019 23:01:29 +0200
category: nieuws
externe_link: "https://nos.nl/l/2280507"
feature_image: "https://nos.nl/data/image/2019/04/14/543741/1008x567.jpg"
---

<p>Bij de parlementsverkiezingen in Finland is de Sociaaldemocratische Partij nipt de grootste partij geworden met 17,7 procent. De rechtse Finse Partij, voorheen de Ware Finnen genoemd, staat op 17,5 procent.</p>
<p>Op de derde plaats staat de Nationale Coalitie Partij: die conservatieve partij zit op 17,0 procent, gevolgd door de Centrumpartij van de vertrekkende premier Juha Sipilä met 13,8 procent. De Groene Partij, winnaar in de hoofdstad Helsinki, volgt op de vijfde plaats met 11,5 procent.</p>
<p>De sociaaldemocratische leider Antti Rinne zei eerder vandaag dat alle coalitieopties op tafel moeten blijven liggen als zijn partij wint, maar dat partijen in de nieuwe regering dezelfde waarden moeten hebben. Rinne is voormalig minister van Financiën en vakbondsleider.</p>
<p>Bij de verkiezingen waren klimaatverandering, immigratiebeleid en ouderenzorg belangrijke onderwerpen.</p>
