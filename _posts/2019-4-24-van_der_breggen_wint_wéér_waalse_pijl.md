---
layout: post
title: "Van der Breggen wint wéér Waalse Pijl"
date: Wed, 24 Apr 2019 14:36:48 +0200
categories: 
- sport 
- wielrennen 
externe_link: "https://www.telegraaf.nl/sport/3489277/van-der-breggen-wint-weer-waalse-pijl"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/11e69f04-66a4-11e9-b72b-02d2fb1aa1d7.jpg"
---

<p class="intro">Anna van der Breggen heeft na 118 kilometer koers opnieuw Waalse Pijl voor vrouwen gewonnen.</p> <p>Het was voor de renster van Boels-Doelmans de vijfde zege op een rij in de Belgische semi-klassieker</p><p>Van der Breggen, de regerend wereldkampioene, kwam na 118 kilometer vlak voor Annemiek van Vleuten boven op de Muur van Hoei.</p><p>Annika Langvad, ploeggenote van Van der Breggen, eindigde als derde. De twee wonnen onlangs nog samen de Zuid-Afrikaanse mountainbikewedstrijd Cape Epic.</p><p>Marianne Vos (CCC-Liv) eindigde als vierde. Ook zij won de Waalse Pijl vijf keer, in 2007, 2008, 2009, 2011 en 2013. De pas 22-jarige Demi Vollering eindigde als vijfde.</p><p>Voor de ploeg Boels, de afgelopen jaren heersend in het vrouwenpeloton, was het pas de tweede grote zege van dit jaar na Chantal Blaaks triomf in de Omloop Het Nieuwsblad. „We maakten ons niet zozeer zorgen. We reden supergoed, maar het was vaak net niet. Dat geeft wel wat druk”, vertelde Van der Breggen na haar eerste zege op de weg in de regenboogtrui.</p><p>Bekijk hieronder de reacte van Anna van der Breggen:</p><p>Van Vleuten was niet in staat haar stunt van afgelopen zomer te herhalen. Toen passeerde ze Van der Breggen in La Course, de klimkoers tijdens de Tour de France, net voor de streep.</p><p>„Ik kwam er niet bij, maar ik heb het hier in ieder geval nog nooit zo goed gedaan”, vertelde de renster van Mitchelton-Scott, zondag ook al tweede in de Amstel Gold Race. „Dit was het eerste jaar dat ik dacht: ik heb een kans. Ik zie dat ik nu meiden als Kasia (Niewiadoma) achter me houd die vorig jaar nog te hard naar boven gingen voor mij. Ik ben er nog niet klaar mee hier.”</p>
