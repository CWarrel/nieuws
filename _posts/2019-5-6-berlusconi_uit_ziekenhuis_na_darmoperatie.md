---
layout: post
title: "Berlusconi uit ziekenhuis na darmoperatie"
date: Mon, 06 May 2019 14:21:21 +0200
category: buitenland
externe_link: "https://www.telegraaf.nl/nieuws/3542848/berlusconi-uit-ziekenhuis-na-darmoperatie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8501767c-6ff9-11e9-af69-0255c322e81b.jpg"
---

<p class="intro">De voormalige Italiaanse premier en mediamagnaat Silvio Berlusconi (82) is maandag na een operatie wegens een darmobstructie, ontslagen uit het ziekenhuis. „Het gaat goed, ik was best bang”, vertelde de miljardair tegen journalisten toen hij het San Raffaele-ziekenhuis in Milaan verliet.</p> <p>„Er zijn de laatste tijd veel dingen gebeurd waardoor ik dacht dat ik het einde van de lijn had bereikt, maar in plaats daarvan ben ik ongelooflijk goed hersteld”, zei Berlusconi. De drievoudige premier werd afgelopen dinsdag opgenomen met acute buikpijn. Hij moest daardoor een bijeenkomst van zijn Forza Italia-partij missen, in de aanloop naar de Europese parlementsverkiezingen van deze maand.</p><p>Campagne verkiezingen</p><p>„Ik heb degenen die voor mij zorgden beloofd: ik zal campagne voeren voor de verkiezingen”, zei hij maandag, maar voegde eraan toe dat hij zijn optredens zou beperken tot televisie-, radio- en kranteninterviews in plaats van openbare bijeenkomsten.</p><p>De mediamagnaat was tussen 1994 en 2011 drie keer premier voor zijn centrumrechtse Forza Italia.</p>
