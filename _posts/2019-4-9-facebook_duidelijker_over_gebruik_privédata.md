---
layout: post
title: "Facebook duidelijker over gebruik privédata"
date: Tue, 09 Apr 2019 12:54:02 +0200
category: tech
externe_link: "https://www.telegraaf.nl/financieel/3416728/facebook-duidelijker-over-gebruik-privedata"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/674f0bb8-5ac2-11e9-a3a7-02d1dbdc35d1.jpg"
---

<p class="intro">Facebook gaat wereldwijd zijn gebruiksvoorwaarden aanpassen. Het netwerk wil gebruikers duidelijk uitleggen hoe hun gegevens worden gebruikt voor het verkopen van gerichte advertenties. „We zullen onze gebruiksvoorwaarden updaten om duidelijker te zijn over hoe Facebook geld verdient”, laat het bedrijf weten.</p> <p>De Europese Commissie en nationale privacywaakhonden verwelkomen de toezeggingen van het Amerikaanse techbedrijf. Brussel eiste vorig jaar na het privacyschandaal met Cambridge Analytica dat Facebook transparanter zou worden. EU-commissaris Vera Jourová (Consumentenrechten) dreigde met sancties. Zij is blij dat er nu „eindelijk” maatregelen worden genomen. Facebook zal de aanpassingen „uiterlijk eind juni” doorvoeren, aldus Jourová.</p><p>Gebruik voor commerciële doeleinden</p><p>Facebook verzamelt gegevens van alle ruim 2 miljard gebruikers. Adverteerders krijgen die data niet, maar ze kunnen Facebook wel gericht reclame laten plaatsen. Ze kunnen bijvoorbeeld advertenties laten zetten in de tijdlijn van vrouwen van 35 uit Den Haag die de pagina’s van speelgoedwinkels hebben geliket. Facebook zal duidelijk in zijn voorwaarden zetten dat gegevens van gebruikers worden gebruikt voor commerciële doeleinden. Ook wordt duidelijker beschreven hoe een account kan worden beëindigd.</p><p>Jourová wijst op de miljarden die Facebook verdient met persoonlijke gegevens en hekelt het „juridische jargon” waar het bedrijf zich volgens haar tot nu toe achter verschuilde. „Nu zal voor gebruikers duidelijk zijn dat hun data door het sociale netwerk worden gebruikt om gerichte advertenties te verkopen.”</p><p>Facebook heeft in de EU-landen 380 miljoen gebruikers, onder wie ongeveer 10 miljoen in Nederland.</p>
