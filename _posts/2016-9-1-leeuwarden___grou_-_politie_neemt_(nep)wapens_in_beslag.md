---
layout: post
title: "Leeuwarden / Grou - Politie neemt (nep)wapens in beslag"
date: Thu, 01 Sep 2016 09:09:00 GMT
categories: 
- fryslan 
- boarnsterhim 
externe_link: "https://www.politie.nl/nieuws/2016/september/1/01-politie-neemt-nepwapens-in-beslag.html"
---

De politie heeft woensdagnacht een 27-jarige inwoner van Leeuwarden aangehouden omdat hij in het bezit was van een wapen. Agenten hadden informatie dat de man mogelijk over een vuurwapen zou beschikken en controleerden de Leeuwarder op het Ruiterskwartier. In een tas van de verdachte zat een wapen. Dit wapen, mogelijk een alarmpistool, is in beslag genomen voor vervolgonderzoek. De verdachte is ingesloten. 

In Grou werd woensdagavond een balletjespistool in beslag genomen. Agenten kregen informatie dat een groepje jongeren nabij de hellinghaven van het Pikmeer met een balletjespistool aan het schieten was. Toen de agenten polshoogte kwamen nemen, bleek dat het nepwapen bij een van de jongens thuis lag. Het nepwapen is in beslag genomen.
