---
layout: post
title: "Wekdienst 21_4: aanslagen in Sri Lanka en Pasen"
date: Sun, 21 Apr 2019 09:06:56 +0200
category: nieuws
externe_link: "https://nos.nl/l/2281389"
feature_image: "https://nos.nl/data/image/2019/04/21/545061/1008x567.jpg"
---

<p>Goedemorgen! Bij aanslagen in Sri Lanka zijn meer dan honderd doden en honderden gewonden gevallen. Volg de laatste ontwikkelingen in ons liveblog. Verder horen we vandaag het urbi et orbi en is in Oekraïne de tweede ronde van de presidentsverkiezingen.</p>
<p>Het wordt vandaag een zonnige dag. De temperatuur loopt op van 20 graden in het noorden tot zo'n 24 graden in het zuiden. Morgen wordt het nog iets warmer, vanaf woensdag is er kans op regen.</p>
<p>Ga je op pad? Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> Vandaag is in Oekraïne de tweede ronde in de presidentverkiezingen. Het gaat tussen de zittende president Porosjenko en de acteur en komiek Zelensky. </p>
<p> Het is Pasen en dus spreekt de paus de zegen urbi et orbi uit. De paasmis van de Notre-Dame is verplaatst naar een ander groot kerkgebouw in Parijs, de Saint Sulpice. De Amstel Gold Race wordt vandaag gereden. Het is de 54ste editie van de Limburgse wielerklassieker. Mathieu van der Poel doet er voor het eerst aan mee. De paasvuren die door mogen gaan worden vandaag ontstoken. Door droogte zijn veel paasvuren afgelast, gemeenten vinden het risico op brand te groot. Er wordt al veel stankoverlast gemeld. </p>
<h2>Wat heb je gemist?</h2>
<p>Bij aanslagen op kerken en hotels in Sri Lanka zijn zeker 100 doden en nog eens honderden gewonden gevallen. Onder de slachtoffers zijn ook buitenlandse toeristen.</p>
<p>Volg hier ons liveblog.</p>
<h2>Ander nieuws uit de nacht:</h2>
<p> Babylijkje gevonden in bos Duitse deelstaat Thüringen: het is vooralsnog niet duidelijk wat het geslacht is van het kind en waar de baby vandaan komt. Gevechten ten zuiden van Tripoli, luchthaven op slot: de regering zegt dat het leger begonnen is met een offensief tegen militante groeperingen gelieerd aan krijgsheer Haftar, die de hoofdstad wil innemen. Automobilisten rijden dwars door sporen ongeluk A2: ondanks een afzetting van de politie reden negentien mensen over de rechterrijstrook. </p>
<h2>En dan nog even dit:</h2>
<p>Hij kwam, zag, overwon en ging eraf met rood. Het duel FC Groningen-Ajax (0-1) werd de wedstrijd van invaller Klaas-Jan Huntelaar.</p>
<p>De Ajax-spits maakte de winnende goal en trok zijn shirt uit bij het juichen. Hij kreeg daarvoor een gele kaart, wat hem een paar minuten later duur kwam te staan toen hij na een stevige overtreding met twee keer geeld van het veld werd gestuurd.</p>
<p>Hij reageert tegenover onze verslaggever:</p>
<p>Fijne dag!</p>
