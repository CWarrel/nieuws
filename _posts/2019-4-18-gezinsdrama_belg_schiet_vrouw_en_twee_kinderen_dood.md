---
layout: post
title: "Gezinsdrama: Belg schiet vrouw en twee kinderen dood"
date: Thu, 18 Apr 2019 09:20:44 +0200
category: buitenland
externe_link: "https://www.telegraaf.nl/nieuws/3463093/gezinsdrama-belg-schiet-vrouw-en-twee-kinderen-dood"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7e3e1b86-61aa-11e9-9af6-0217670beecd.jpg"
---

<p class="intro">Een café-uitbater heeft in het Belgische Wijnegem bij Antwerpen zijn twee kinderen en vrouw doodgeschoten. De man bracht in de nacht van woensdag op donderdag thuis zijn kinderen om het leven en vermoordde daarna zijn vrouw in zijn café, meldt de Gazet van Antwerpen. Hij probeerde zichzelf ook van het leven te beroven, maar overleefde de wanhoopsdaad.</p> <p>De café-uitbater is een bekend figuur in Wijnegem. „Iedereen kent hem als uitbater van het populaire supporterscafé van wielrenner Tosh Van der Sande, dit is verschrikkelijk om te vernemen”, zei burgemeester Ivo Wynants. „Woorden schieten tekort bij zo’n drama.”</p><p>Volgens de krant hadden de uitbater en zijn vrouw in de loop van de dag ruzie gekregen, die in de avond escaleerde. De cafébaas, een ex-politieman bij de politie van Antwerpen, zou eerst naar huis gereden zijn en daar zijn kinderen hebben gedood. Daarna zou hij terug zijn gekeerd naar het café, waar hij zijn vrouw doodschoot. Het is onduidelijk hoe hij er zelf aan toe is.</p>
