---
layout: post
title: "Juventus moet landstitel uitstellen na nederlaag bij degradatiekandidaat"
date: Sat, 13 Apr 2019 16:58:14 +0200
category: sport
externe_link: "https://nos.nl/l/2280280"
feature_image: "https://nos.nl/data/image/2019/04/13/543328/1008x567.jpg"
---

<p>Juventus heeft zijn 35e landstitel nog niet te pakken. De Italiaanse recordkampioen ging met een veredeld tweede team onderuit tegen SPAL (2-1).</p>
<p>Trainer Massimiliano Allegri stuurde liefst negen andere spelers het veld in ten opzichte van het eerste kwartfinaleduel met Ajax. Aanstaande dinsdag is immers al de return in Turijn.</p>
<p>Alleen Rodrigo Bentancur en João Cancelo waren blijven staan. En laatstgenoemde zag zijn schot na een halfuur spelen door Moise Kean subtiel van richting worden veranderd (0-1).</p>
<p>De negentienjarige Kean is bezig aan een geweldige reeks, met zes doelpunten in zijn laatste zes Serie A-optredens. Tussendoor scoorde hij ook in beide EK-kwalificatiewedstrijden met Italië.</p>
<h2>Nederlaag</h2>
<p>SPAL heeft op zijn beurt de punten onderin nog hard nodig en kwam op gelijke hoogte toen Kevin Bonifazi vlak na rust een hoekschop binnenkopte. Veteraan Sergio Floccari (37) maakte een kwartier voor tijd zelfs 2-1.</p>
<p>Juventus kan zondag alsnog kampioen worden, als Napoli niet wint bij hekkensluiter Chievo Verona. Anders volstaat volgende week zaterdag een punt in de thuiswedstijd tegen Fiorentina.</p>
