---
layout: post
title: "Mogelijk gratie voor café-moordenaar Cevdet Y."
date: Wed, 17 Apr 2019 14:53:23 +0200
category: binnenland
externe_link: "https://www.telegraaf.nl/nieuws/3459822/mogelijk-gratie-voor-cafe-moordenaar-cevdet-y"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6b75bf1c-6110-11e9-bdd3-02d2fb1aa1d7.jpg"
---

<p class="intro">De Staat moet opnieuw een beslissing nemen over het gratieverzoek van de tot levenslang veroordeelde Cevdet Y., die in 1983 zes mensen doodde in het Delftse café ’t Koetsiertje. De voorzieningenrechter in Den Haag stelt dat de Staat zich bij de beslissing had moeten laten leiden door het positieve advies dat het gerechtshof in Den Haag over het gratieverzoek uitbracht.</p> <p>Y. diende in 2017 het gratieverzoek in, waarop zowel het hof als de reclassering adviseerden het toe te wijzen. Minister Sander Dekker (Rechtsbescherming) legde dat advies echter naast zich neer en adviseerde de koning om het verzoek af te wijzen. Daarop spande Y. een kort geding aan.</p><p>Y. zit niet meer in detentie sinds in 2001 werd vastgesteld dat hij ongeschikt was voor normaal gevangenschap. Hij zat tot 2014 in een tbs-kliniek en mocht sindsdien met onbegeleid verlof. Hij stichtte een gezin en woont buiten de kliniek, onder begeleiding.</p><p>Straf</p><p>Volgens de rechter zijn de vrijheden die Y. geniet geen reden om zijn gratieverzoek te weigeren, omdat er nog wel altijd sprake is van een straf. „Na verloop van ruim 35 jaar vond het hof dat er geen ruimte meer is voor vergelding.”</p><p>Y.’s advocaat Romke Wybenga zegt in reactie op het vonnis dat Dekker „onrechtmatig heeft gehandeld” door af te wijken van het advies van het hof. Het vonnis heeft bij Y. niet geleid tot enige vorm van vreugde, aldus de raadsman. „De Staat heeft zijn resocialisatie met zo’n tien jaar vertraagd door de in 2001 gemaakte afspraken bij voortduring te schenden. Dit is het tiende kort geding dat voor Y. moest worden gevoerd.”</p><p>De Delftenaar schoot op 5 april 1983 in het plaatselijke café Het Koetsiertje zes mensen in koelen bloede dood, onder wie een 12-jarig meisje.</p>
