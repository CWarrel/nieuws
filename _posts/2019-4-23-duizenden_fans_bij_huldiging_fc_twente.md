---
layout: post
title: "Duizenden fans bij huldiging FC Twente"
date: Tue, 23 Apr 2019 20:16:21 +0200
categories: 
- sport 
- voetbal 
externe_link: "https://www.telegraaf.nl/sport/3485854/duizenden-fans-bij-huldiging-fc-twente"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eb11ee40-6600-11e9-847b-0218eaf05005.jpg"
---

<p class="intro">Duizenden supporters van FC Twente hebben zich dinsdagavond verzameld naast het stadion van hun club.</p> <p>Daar wordt de selectie van trainer Marino Pusic gehuldigd voor het behalen van de titel in de eerste divisie. Dat gebeurde maandag, toen Twente voor een volle Veste gelijkspeelde tegen Jong AZ (0-0). Dat resultaat volstond vanwege de nederlaag van concurrent Sparta Rotterdam bij Jong PSV (2-0).</p><p>Na een programma met veel zang en muziek kwamen even na 20.00 uur de spelers het erepodium op om de kampioensschaal te tonen aan de fans.</p><p>„Het was een kort nachtje. We hebben een mooi feest gehad gisteravond”, zei aanvoerder Wout Brama kort voor de start van het officiële gedeelte van de huldiging tegen RTV Oost. „De supporters waren dit seizoen vaak beter dan dat wij voetbalden. Zij verdienen deze titel het meest. Ze hebben veel steun gegeven. Daardoor hebben we misschien wel de titel kunnen pakken.”</p>
