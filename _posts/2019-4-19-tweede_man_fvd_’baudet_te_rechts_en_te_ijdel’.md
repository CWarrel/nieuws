---
layout: post
title: "Tweede man FvD: ’Baudet te rechts en te ijdel’"
date: Sat, 20 Apr 2019 00:19:32 +0200
category: binnenland
externe_link: "https://www.telegraaf.nl/nieuws/3473836/tweede-man-fv-d-baudet-te-rechts-en-te-ijdel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3f2ea22e-62f1-11e9-bbde-0217670beecd.jpg"
---

<p class="intro">De tweede man van Forum voor Democratie (FvD) heeft stevige kritiek op partijleider Thierry Baudet. Die trekt de partij te veel naar rechts, vindt Henk Otten. Ook moet hij niet langer alle aandacht voor zichzelf opeisen.</p> <p>Otten, die aan de wieg stond van FvD en vanaf volgende maand de grootste fractie in de Eerste Kamer aanvoert, stoort zich aan Baudets hang naar identiteitspolitiek. Het moet nuchterder, zakelijker en oplossingsgerichter, zegt hij in een interview met NRC Handelsblad. Baudets overwinningsrede op de avond van de Provinciale Statenverkiezingen, waarin hij volgens criticasters aanschurkte tegen blanke nationalisten, stond Otten dan ook niet aan.</p><p>Die speech draaide bovendien te veel om Baudet, terwijl hij „het succes meer had moeten delen” met zijn partijgenoten, vindt Otten. Nu de partij groeit, zal de partijleider „eraan moeten wennen” dat hij het podium met andere FvD’ers moet delen.</p>
