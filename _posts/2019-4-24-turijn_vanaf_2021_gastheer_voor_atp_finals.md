---
layout: post
title: "Turijn vanaf 2021 gastheer voor ATP Finals"
date: Wed, 24 Apr 2019 11:18:16 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/rZkFKkFBcLU/2281827"
feature_image: "https://nos.nl/data/image/2019/04/24/545715/1008x567.jpg"
---

<p>De ATP Finals, het eindejaarstoernooi met de beste acht tennisspelers en de beste acht dubbels, wordt vanaf 2021 in Turijn gespeeld. De Italiaanse stad heeft het officieuze WK voor vijf jaar binnengehaald.</p>
<p>Het toernooi, dat in de loop der jaren verschillende benamingen kende, werd in 1970 wordt het eerst gespeeld in Tokio. Veel steden waren daarna gastheer van het toernooi, dat de afgelopen tien jaar in Londen werd gehouden. Turijn wordt de vijftiende speellocatie.</p>
<h2>Krajicek en Okker</h2>
<p>De eerste editie van The Masters, zoals het toernooi van 1970 tot 1990 heette, werd gewonnen door de Amerikaan Stan Smith. Hij versloeg Rod Laver in de finale in Tokio. Roger Federer is met zes zeges recordhouder. Pete Sampras, Novak Djokovic en en Ivan Lendl waren vijf keer de beste.</p>
<p>Tom Okker verloor in 1973 de finale van Ilie Nastase. Richard Krajicek nam twee keer deel aan het prestigieuze eindtoernooi. Bij zijn debuut in 1992 bleef hij steken in de groepsfase, in 1996 strandde hij in de halve finales tegen Boris Becker.</p>
<p>In het dubbelspel was er twee keer Nederlands succes. Jacco Eltingh en Paul Haarhuis wonnen in 1993 in Johannesburg en in 1998 in Hartford de officieuze wereldtitel. In 1995 verloor het duo in Eindhoven de finale.</p>
<p>In 1978 en 1979 was Tom Okker met de Pool Wojtek Fibak verliezend finalist. Sinds 2005 spelen de acht beste dubbels in het mannentennis hun eindtoernooi op dezelfde baan in de schaduw van het enkelspel.</p><img src="http://feeds.feedburner.com/~r/nossporttennis/~4/rZkFKkFBcLU" height="1" width="1" alt=""/>
