---
layout: post
title: "Guardiola gaat van de hemel naar de hel: 'Dit is zo wreed'"
date: Thu, 18 Apr 2019 09:51:08 +0200
category: sport
externe_link: "https://nos.nl/l/2280979"
feature_image: "https://nos.nl/data/image/2019/04/18/544479/1008x567.jpg"
---

<p>Van dolle vreugde bleef Pep Guardiola maar springen en rennen toen Manchester City in blessuretijd had gescoord tegen Tottenham Hotspur. Even later stortte hij vol ongeloof ter aarde: de videoscheidsrechter meldde zich en de goal werd afgekeurd. Weg halve finales Champions League.</p>
<p>"Ja, dit is zo zuur. We waren dicht bij de halve finales. Het is erg wreed om na al dat spektakel aan het kortste eind te trekken", zei Guardiola na afloop van de spectaculaire 4-3 zege, waarin zijn ploeg een doelpunt tekortkwam om Spurs uit te schakelen.</p>
<p>In onderstaande fotoserie zie je de enorme vreugde van Pep Guardiola veranderen in grote teleurstelling.</p>
<p>"Het is wat het is. We moeten het accepteren. Het was een geweldige wedstrijd om te zien voor iedereen. Na twintig minuten was het al 3-2", aldus de Spanjaard, die dit weekend in de Engelse competitie weer tegen Tottenham moet.</p>
<p>Zelfs na de dramatische uitschakeling blijft Guardiola een voorstander van de videoscheidsrechter. "Ik sta achter de VAR, ik wil eerlijke beslissingen. Als het buitenspel was, dan was het buitenspel. Niks aan de hand."</p>
<h2>Sterling noemt resultaat 'hartverscheurend'</h2>
<p>Raheem Sterling was degene die in blessuretijd City naar de halve finales dacht te schieten. Hij uitte zijn teleurstelling op Instagram. "Een hartverscheurend resultaat. Echt moeilijk te accepteren dit, maar we kunnen trots zijn op wat we bereikt hebben."</p>
