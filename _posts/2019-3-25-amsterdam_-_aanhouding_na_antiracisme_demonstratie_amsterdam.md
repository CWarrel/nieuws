---
layout: post
title: "Amsterdam - Aanhouding na antiracisme demonstratie Amsterdam"
date: Mon, 25 Mar 2019 16:35:00 GMT
categories: 
- noord-holland 
- amsterdam 
feature_image: "https://www.politie.nl/binaries/w400h225/content/gallery/politie/stockfotos/logos/politie-embleem.jpg"
---

Zaterdagmiddag 23 maart 2019 vond in het centrum van Amsterdam een antiracisme demonstratie plaats. Er verschenen later op sociale media verschillende beelden van deze demonstratie. In sommige filmpjes was te horen dat er tijdens de demonstratie uitingen zijn gedaan die mogelijk als bedreigend of opruiend kunnen worden ervaren. De politie startte, in overleg met het Openbaar Ministerie, daarom een onderzoek. In dit onderzoek is op maandagmiddag 25 maart in Nijmegen een verdachte aangehouden. Dit betreft een 21-jarige vrouw uit Nijmegen.
