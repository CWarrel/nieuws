---
layout: post
title: "Frenkie de Jong 'uit voorzorg naar de kant', drie dagen voor return tegen Juventus"
date: Sat, 13 Apr 2019 19:19:26 +0200
category: sport
externe_link: "https://nos.nl/l/2280304"
feature_image: "https://nos.nl/data/image/2019/04/13/543371/1008x567.jpg"
---

<p>Ajax moet het dinsdag in het treffen met Juventus wellicht stellen zonder Frenkie de Jong. De vormgever op het middenveld ging zaterdagavond in de eredivisiewedstrijd tegen Excelsior in de 28ste minuut uit voorzorg naar de kant.</p>
<p>De Jong, "niet af te stoppen" in het eerste treffen met Juve, greep naar de achterkant van zijn bovenbeen, wat kan duiden op een hamstringblessure.</p>
<p>"Ik weet niet of hij dinsdag tegen Juventus kan spelen, maar zijn wissel was uit voorzorg", zei Ajax-trainer Erik ten Hag na afloop. "Het begon op te spelen, dus dan neem je geen risico."</p>
<h2>Afwachten</h2>
<p>Ten Hag benadrukte dat er voor aanvang nog niets mis was met het bovenbeen van De Jong. "We moeten afwachten hoe het zich ontwikkelt, de komende uren en dagen."</p>
<p>De international kon op eigen gelegenheid naar de kant, maar dat biedt met spierblessures geen garanties.</p>
<p>Ajax gaat dinsdagavond op bezoek bij Juventus in Turijn. Het eerste treffen met de Italiaanse grootmacht, in de kwartfinales van de Champions League, eindigde in een 1-1 gelijkspel.</p>
