---
layout: post
title: "Weer bezoeker Grand Canyon dood na val"
date: Wed, 24 Apr 2019 10:52:22 +0200
category: buitenland
externe_link: "https://www.telegraaf.nl/nieuws/3487776/weer-bezoeker-grand-canyon-dood-na-val"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/24988bbe-6675-11e9-b4ef-0217670beecd.jpg"
---

<p class="intro">Wederom is een bezoeker van de Grand Canyon op een tragische wijze om het leven gekomen. De 70-jarige vrouw viel 61 meter naar beneden in een kloof. Het is het vierde dodelijke slachtoffer dat deze maand valt te betreuren binnen de grenzen van het populaire natuurpark, zo melden medewerkers.</p> <p>Parkwachters vonden het lichaam op dinsdag na een noodoproep. De vrouw kwam in de problemen op een rotsachtige punt ten westen van een populair uitzicht dat Pipe Creek Vista heet. „Ze viel voordat we de reddingspoging konden volbrengen”, zegt een woordvoerder van het park. Het lichaam werd met behulp van een helikopter succesvol geborgen.</p><p>Tragische ongevallen</p><p>Binnen een maand zijn er verschillende slachtoffers te betreuren. Zo kwam op 3 april een 67-jarige man uit Californië om het leven nadat hij 122 meter naar beneden viel vanaf de rand van de South Rim in Grand Canyon Village. Een Chinese toerist viel op 28 maart naar beneden toen hij bij het schieten van een foto struikelde. Op 26 maart werd het lichaam van een Japanse bezoeker gevonden in de bossen ten zuiden van het natuurpark.</p><p>Volgens de parkwachters vallen er elk jaar ongeveer twaalf dodelijke slachtoffers te betreuren in de Grand Canyon.</p>
