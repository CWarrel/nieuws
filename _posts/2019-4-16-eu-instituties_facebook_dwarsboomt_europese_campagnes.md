---
layout: post
title: "EU-instituties: Facebook dwarsboomt Europese campagnes"
date: Tue, 16 Apr 2019 22:44:23 +0200
category: nieuws
externe_link: "https://nos.nl/l/2280801"
feature_image: "https://nos.nl/data/image/2019/04/16/544212/1008x567.jpg"
---

<p>De drie belangrijkste instituties van de Europese Unie hebben bij Facebook bezwaar aangetekend tegen nieuwe advertentieregels van het socialemediabedrijf. De Europese Commissie, de Europese Raad en het Europees Parlement zeggen dat het beleid enorme politieke en institutionele gevolgen heeft, blijkt uit een brief die nieuwswebsite Politico in handen heeft gekregen.</p>
<p>Facebook wil voortaan dat alle adverteerders zich laten registreren in het land waar ze politieke advertenties willen kopen. Dit in een poging om buitenlandse inmenging in verkiezingen, zoals drie jaar geleden door Rusland in de Verenigde Staten, te voorkomen.</p>
<p>Maar de EU-instituties zijn er niet over te spreken. Ze zeggen dat het ze onmogelijk wordt gemaakt om Europese informatiecampagnes via Facebook, Messenger of Instagram te verspreiden. "Met deze regels zouden we onze content op Facebook niet buiten BelgiÃ« mogen tonen", schrijven ze. De instellingen zijn gevestigd in Brussel.</p>
<p>Ook Europese partijen maken zich zorgen over hun campagnes voor de Europese verkiezingen van volgende maand. "Facebook negeert de interne markt", zegt de campagneleider van de liberale ALDE-fractie tegen Politico.</p>
<p>Het bedrijft verdedigt zijn beleid. "De beste oplossing tegen buitenlandse inmenging is om alleen adverteerders in een EU-lidstaat toe te staan van wie we hebben vastgesteld dat ze in dat land wonen."</p>
