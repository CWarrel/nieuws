---
layout: post
title: "Isner blinkt opnieuw uit in tiebreaks, Koolhof naar finale dubbelspel in Miami"
date: Fri, 29 Mar 2019 20:37:30 +0100
categories: 
- sport 
- tennis 
externe_link: "http://feeds.nos.nl/~r/nossporttennis/~3/d6X98-1HJBY/2278165"
feature_image: "https://nos.nl/data/image/2019/03/29/540168/1008x567.jpg"
---

<p>De Amerikaanse tennisser John Isner heeft ten koste van Félix Auger-Aliassime de finale bereikt van het masterstoernooi in Miami.</p>
<p>Isner, die vorig jaar de titel pakte, wees de Canadese qualifier met 7-6 (3), 7-6 (4) terug. Auger-Aliassime, die met zijn 18 jaar de jongste halvefinalist ooit was in Miami, bood aanvankelijk goed tegenstand.</p>
<h2>Opnieuw tiebreak</h2>
<p>Hij serveerde na een break op love bij 5-4 voor de eerste set, maar had zijn zenuwen niet onder controle. Met drie dubbele fouten hielp hij Isner weer in het zadel. Een tiebreak moest vervolgens de beslissing brengen en daarin was Isner, zoals zo vaak dit toernooi, de sterkste.</p>
<p>Knikkende knieën braken Auger-Aliassime ook in de tweede set op. Hoewel de Canadees met 5-2 leidde, draaide de set opnieuw uit op een tiebreak, de negende voor Isner dit toernooi. De Amerikaan, die in Miami maar één set op 'gewone' wijze wist te winnen, bracht daarin zijn totaal aan aces op 21.</p>
<h2>Koolhof in dubbelfinale</h2>
<p>Wesley Koolhof slaagde erin voor het eerst in zijn carrière de dubbelfinale van een masterstoernooi te bereiken. De 29-jarige Nederlander was in Miami met dubbelpartner Stefanos Tsitsipas te sterk voor het Kroatisch/Franse duo Ivan Dodig en Edouard Roger-Vasselin.</p>
<p>Koolhof en Tsitsipas wonnen uiteindelijk met een supertiebreak: 6-3, 6-7 (2) en 10-8.</p>
<p>In de finale treft het duo de winnaars van de partij tussen het Pools-Braziliaanse duo Lukasz Kubot en Marcelo Melo en de Amerikaanse broers Bob en Mike Bryan.</p><img src="http://feeds.feedburner.com/~r/nossporttennis/~4/d6X98-1HJBY" height="1" width="1" alt=""/>
