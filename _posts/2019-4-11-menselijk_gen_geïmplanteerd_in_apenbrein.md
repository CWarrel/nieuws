---
layout: post
title: "Menselijk gen geïmplanteerd in apenbrein"
date: Thu, 11 Apr 2019 17:39:15 +0200
category: buitenland
externe_link: "https://www.telegraaf.nl/nieuws/3432743/menselijk-gen-geimplanteerd-in-apenbrein"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f654a2d8-5c6f-11e9-9a52-0218eaf05005.jpg"
---

<p class="intro">Chinese wetenschappers hebben in apen een menselijk gen geïmplanteerd waarvan algemeen wordt aangenomen dat het een rol speelt bij de ontwikkeling van de hersenen. Het experiment is onderdeel van een studie naar de evolutie van de menselijke intelligentie. Het zoölogisch instituut van Kunming en de Chinese Academie van Wetenschappen werkten samen met de Amerikaanse Universiteit van Noord-Carolina.</p> <p>De onderzoekers beschrijven in de National Science Review dat ze resusapen als embryo hebben uitgerust met het menselijk gen MCPH1. Ze stelden na de geboorte vast dat de behandelde apenbreinen zich langer doorontwikkelden, net als bij mensen, en dat de dieren hoger scoorden bij tests van het kortetermijngeheugen. Ook hun reactietijd was beter in vergelijking met de controlegroep. De hersenomvang was echter niet groter dan bij soortgenoten in de natuur.</p>
