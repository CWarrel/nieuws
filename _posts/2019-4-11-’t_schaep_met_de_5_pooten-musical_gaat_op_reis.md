---
layout: post
title: "’t Schaep met de 5 Pooten-musical gaat op reis"
date: Thu, 11 Apr 2019 22:14:57 +0200
category: entertainment
externe_link: "https://www.telegraaf.nl/entertainment/3433766/t-schaep-met-de-5-pooten-musical-gaat-op-reis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c4c7ee38-5c96-11e9-8fc6-02d2fb1aa1d7.jpg"
---

<p class="intro">De musical ’t Schaep met de 5 Pooten, met hoofdrollen voor Jeroen van Koningsbrugge en de broers Tim en Wart Kamps, gaat komend seizoen op reis langs 25 Nederlandse theaters. Dat heeft More Theater Producties donderdag bekendgemaakt.</p> <p>De voorstelling is na de première zondag bijna drie maanden in het DeLaMar Theater te zien en staat daarna een week in Rotterdam. Maar vanaf september volgt een tournee door heel Nederland</p><p>Andere acteurs die grote rollen in de voorstellingen spelen, zijn Eva van der Gucht, Ellen Pieters, John Buijsman en Jetty Mathurin. ‘t Schaep is gebaseerd op de beroemde serie uit de jaren zestig en de remake van ruim tien jaar geleden.</p><p>Harry Bannink</p><p>In zowel serie als musical volgt het publiek de besognes van een groep vaste bezoekers van een café in de Jordaan. De beroemde liedjes, zoals We zijn toch op de wereld om mekaar te helpen niewaar?, Het zal je kind maar wezen en As je mekaar niet meer vertrouwen kan werden gecomponeerd door Harry Bannink.</p><p>De serie, geschreven door Eli Asser, werd in de jaren zestig door miljoenen mensen bekeken. In 2006 volgde een remake met onder anderen Loes Luca, Pierre Bokma, Carry Tefsen en Georgina Verbaan. Die, en de vier daaropvolgende series, waren enorm populair.</p>
