---
layout: post
title: "Annejet van der Zijl schrijft Boekenweekgeschenk 2020"
date: Wed, 10 Apr 2019 21:15:00 GMT
categories: 
- entertainment 
- cultuur 
feature_image: "https://images2.persgroep.net/rcs/Dy7gzLouUevF_jYvsINMA97sDP0/diocontent/145249003/_focus/0.494140625/0.34017595307917886/_fill/320/320?appId=93a17a8fd81db0de025c8abd1cca1279&quality=0.85"
---

Het Boekenweekgeschenk van 2020 wordt geschreven door Annejet van der Zijl (1962) en zal gaan over een Amerikaans-Nederlandse liefdesgeschiedenis in de 19de eeuw, tegen een decor van onderdrukking en slavernij. Van der Zijl is auteur van vooral literaire non-fictie. In 1998 debuteerde ze met Jagtlust, ruim een jaar later nam ze ontslag bij HP/De Tijd om de biografie Anna te schrijven, over Annie M.G. Schmidt. Het werd een bestseller, net als haar boeken Sonny Boy (2004) en De Amerikaanse prinses (2015). In 2012 ontving Van der Zijl voor haar oeuvre de Gouden Ganzenveer. De 85ste Boekenweek vindt plaats van zaterdag 7 maart tot en met zondag 15 maart 2020. Het thema van de Boekenweek 2020 wordt nog bekend gemaakt, evenals de naam van de Boekenweekessayist.
