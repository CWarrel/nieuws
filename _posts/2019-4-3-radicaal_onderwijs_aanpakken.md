---
layout: post
title: "Radicaal onderwijs aanpakken"
date: Wed, 03 Apr 2019 09:04:00 +0200
categories: 
- overig 
- columns 
externe_link: "https://www.telegraaf.nl/nieuws/3386311/radicaal-onderwijs-aanpakken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/716e9fba-55df-11e9-a54a-02c309bc01c1.jpg"
---

<p class="intro">Een nieuwe generatie welbespraakte predikers is opgestaan en verspreidt radicale boodschappen tijdens naschoolse lessen in Arabisch en de islam, constateert de AIVD. De inlichtingendienst waarschuwt dat jongeren zich door dit onderwijs mogelijk gaan vervreemden van de Nederlandse samenleving.</p> <p>Onlangs kwam de Nationaal Coördinator Terrorismebestrijding en Veiligheid (NCTV) met de boodschap dat salafistische predikers het niet-reguliere islamitische onderwijs domineren. Veel van deze predikers zijn actief dankzij Saoedi-Arabië, waar 111 Nederlandse moslims zijn afgestudeerd aan de Universiteit van Medina, een bolwerk van het salafisme.</p><p>Angstaanjagend is de vaststelling van zowel AIVD als NCTV dat salafisten die zich op het onderwijs storten daarmee mogelijk een voedingsbodem creëren voor het jihadisme. Volgens de AIVD omdat zij ’niet direct afwijzend staan’ tegenover jihadistisch geweld en volgens de NCTV omdat sommigen zelfs actief zijn in de ’jihadistische scene’.</p><p>De Tweede Kamer eist toezicht op de lessen, maar minister Grapperhaus (Justitie en Veiligheid) wil slechts ouders waarschuwen. Het kabinet moet meer daadkracht tonen na de zorgwekkende bevindingen van de veiligheidsdiensten. Radicale figuren die banden hebben met jihadisten moeten ver weg blijven van iedere vorm van onderwijs.</p>
