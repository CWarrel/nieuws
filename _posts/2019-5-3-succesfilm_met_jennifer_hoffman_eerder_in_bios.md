---
layout: post
title: "Succesfilm met Jennifer Hoffman eerder in bios"
date: Fri, 03 May 2019 10:41:59 +0200
categories: 
- entertainment 
- sterren 
externe_link: "https://www.telegraaf.nl/entertainment/3531625/succesfilm-met-jennifer-hoffman-eerder-in-bios"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/52fb5174-6d7f-11e9-8459-02d1dbdc35d1.jpg"
---

<p class="intro">De succesvolle film Mijn bijzonder rare week met Tess, met hoofdrollen voor Luizenmoeder-ster Jennifer Hoffman en Julian Ras, is al in juli in de Nederlandse bioscopen te zien. De familiefilm, die de afgelopen maanden al veel lof oogstte op internationale festivals, zou in eerste instantie pas in het najaar in Nederland in première gaan.</p> <p>Maar distributeur September Films brengt de film nu al op 4 juli uit, werd vrijdag bekendgemaakt. Mijn bijzonder rare week met Tess is gebaseerd op het boek van Anna Woltz en vertelt over de jongen Samuel die tijdens een vakantie op Terschelling Tess ontmoet. Hij besluit haar te helpen met een groot plan dat ze heeft opgezet om haar biologische vader te vinden.</p><p>Onder anderen Jennifer Hoffman, Hans Dagelet, Terrence Schreurs en Julian Ras zijn te zien in de familiefilm, die vanaf oktober in de Nederlandse bioscopen draait. De hoofdrollen zijn voor Sonny Coops van Utteren en Josephine Arendsen.</p><p>Mijn bijzonder rare week met Tess beleefde de wereldpremière op het prestigieuze festival van Berlijn, waar regisseur Steven Wouterlood werd onderscheiden met een Special Mention. Sindsdien is de jeugdfilm geselecteerd voor meerdere grote festivals en won hij diverse prijzen. Op het New York International Children’s Film Festival kreeg de film de Grand Prize Audience Award en in Zagreb kreeg Tess de publieksprijs.</p>
