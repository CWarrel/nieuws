---
layout: post
title: "Prinses Margriet erevoorzitter Invictus Games"
date: Thu, 25 Apr 2019 14:01:07 +0200
categories: 
- entertainment 
- royalty 
externe_link: "https://www.telegraaf.nl/entertainment/3494652/prinses-margriet-erevoorzitter-invictus-games"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ae6aab14-6752-11e9-8d0e-02d1dbdc35d1.jpg"
---

<p class="intro">Prinses Margriet is benoemd tot erevoorzitter van de Invictus Games Den Haag 2020. Op 9 mei woont ze de kick-off van het evenement bij, meldt de Rijksvoorlichtingsdienst.</p> <p>De Invictus Games zijn een internationaal sportevenement voor militairen die lichamelijk en psychisch gewond zijn geraakt. Het jaarlijks terugkerende evenement is in 2014 in het leven geroepen door de Britse prins Harry, zelf Afghanistan-veteraan, om door middel van sport herstel te stimuleren, revalidatie te ondersteunen en meer begrip en respect te kweken voor gewond geraakte militairen en veteranen. De Invictus Games zijn volgend jaar in Den Haag van 9 tot 16 mei.</p><p>Tijdens de aftrap krijgt prinses Margriet een rondleiding door het Haagse Zuiderpark en een demonstratie van verschillende ‘Invictus’-sporten. De prinses spreekt ook met een aantal sporters van het Nederlandse team.</p>
