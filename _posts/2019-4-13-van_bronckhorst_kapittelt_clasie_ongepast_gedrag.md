---
layout: post
title: "Van Bronckhorst kapittelt Clasie: ongepast gedrag"
date: Sat, 13 Apr 2019 23:20:22 +0200
category: sport
externe_link: "https://www.telegraaf.nl/sport/3441613/van-bronckhorst-kapittelt-clasie-ongepast-gedrag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/12f7fcaa-5e32-11e9-b144-0255c322e81b.JPG"
---

<p class="intro">Feyenoord gaat disciplinaire maatregelen nemen tegen Jordy Clasie. De middenvelder werd in de thuiswedstrijd tegen Heracles Almelo (2-1) een kwartier voor tijd gewisseld en liet duidelijk blijken dat niet te waarderen. Clasie liep eerst heel langzaam van het veld af en duwde vervolgens trainer Giovanni van Bronckhorst weg toen die een arm om zijn schouders wilde leggen.</p> <p>„Jordy vertoonde daarmee ongepast gedrag”, zei Van Bronckhorst bij FOX Sports. „Dat kan ik niet accepteren. Jordy is een emotionele jongen, iedereen verwerkt zoiets op zijn eigen manier. Hij is nu ook weer een stuk rustiger en baalt enorm van dat moment. We wilden de wedstrijd winnen en daarom wisselde ik hem om er een spits bij te zetten. Het gaat niet om Jordy Clasie, het gaat niet om mij, het gaat om Feyenoord. We willen op 12 mei die derde plek in handen hebben. Daar horen soms wissels bij, daar moet iedereen zich aan conformeren. Ik ga nog met Jordy en technisch directeur Martin van Geel zitten. We zullen maatregelen nemen.”</p>
