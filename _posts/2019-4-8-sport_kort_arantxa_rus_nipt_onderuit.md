---
layout: post
title: "Sport Kort: Arantxa Rus nipt onderuit"
date: Mon, 08 Apr 2019 20:27:00 +0200
category: sport
externe_link: "https://www.telegraaf.nl/sport/3409195/sport-kort-arantxa-rus-nipt-onderuit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fc816f9c-5a2b-11e9-8ae3-02d2fb1aa1d7.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>20.25 uur: Het is Arantxa Rus net niet gelukt zich te plaatsen voor de tweede ronde van het WTA-toernooi van Lugano. Ze moest op het graveltoernooi in Zwitserland haar meerdere erkennen in Viktorija Golubic, die een thuiswedstrijd speelde: 6-3 6-7 (5) 2-6.</p><p>17:32 uur: Maximilian Schachmann is de eerste leider van de Ronde van Baskenland. De Duitser van Bora-hansgrohe won de eerste etappe, een individuele tijdrit van 11 kilometer met start en finish in Zumarraga. Schachmann was negen seconden sneller dan de Colombiaan Daniel Martínez. De Pool Michał Kwiatkowski moest tien seconden toegeven in een tijdrit met een steile klim. Sam Oomen was met een 31e plaats de beste Nederlander. Hij moest 54 seconden toegeven op Schachmann. Bauke Mollema werd 78e op 1.29.</p><p>15:04 uur: Graham Reid is benoemd tot bondscoach van de hockeyers van India. De voormalig international van Australië was de laatste twee jaar assistent van bondscoach Max Caldas bij Oranje. De Nederlandse hockeybond zegt de tijd te nemen om de ontstane vacature bij de mannen in te vullen.</p><p>13:34 uur: Het Nederlands vrouwenelftal sluit op 1 juni de voorbereiding in eigen land op het WK in Frankrijk af met een oefeninterland tegen Australië. De 'uitzwaaiwedstrijd' vindt plaats in het stadion van PSV in Eindhoven. Australië heeft zich eveneens voor het wereldkampioenschap geplaatst.</p><p>13:16 uur: De Nederlandse wielrenners Cees Bol en Roy Curvers kunnen zich gaan opmaken voor de zware klassieker Parijs-Roubaix, die zondag op het programma staat. Het duo is opgenomen in de selectie van Team Sunweb voor de befaamde race. Bol is volgens coach Marc Reef één van de beschermde renners, samen met de Duitser Nikias Arndt. ,,We willen eraan werken dat zij erbij kunnen zijn in de finale'', liet hij weten.</p><p>08.28 uur: In de laatste thuiswedstrijd van het reguliere basketbalseizoen heeft Golden State Warriors zich verzekerd van de toppositie in de Western Conference. De titelverdediger in de NBA versloeg Los Angeles Clippers in de Oracle Arena in Oakland met 131-104. Stephen Curry was topscorer voor eigen publiek met 27 punten. Voor Golden State was het de vijfde zege op rij.</p><p>07.50 uur: Golfer Joost Luiten heeft het Texas Open op de baan in San Antonio in mineur afgesloten. De 33-jarige Rotterdammer had voor zijn vierde ronde 76 slagen nodig. Daarmee bleef hij 4 slagen boven het baangemiddelde (par). Met een totaal van 287 slagen zakte Luiten naar de 63e plaats in de eindstand.„Dit was niet de zondag waarop ik had gehoopt”, liet hij weten. „Ik had een slechte start en kon ook daarna geen moment in mijn spel komen.” De eindzege ging naar de Canadees Corey Conners</p><p>07.25 uur: De Spaanse tennisster Garbine Muguruza (25) heeft de Monterrey Open gewonnen door de Wit-Russische Victoria Azarenka (29) in de finale te verslaan. Azarenka moest de strijd staken bij een stand van 6-1 3-1 voor Muguruza. De Spaanse nummer 19 van de wereld heeft zo haar titel in Mexico verdedigd. Vorig jaar won ze het toernooi namelijk ook al.</p>
