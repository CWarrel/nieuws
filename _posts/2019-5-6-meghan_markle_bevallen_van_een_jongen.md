---
layout: post
title: "Meghan Markle bevallen van een jongen"
date: Mon, 06 May 2019 15:40:01 +0200
categories: 
- entertainment 
- royalty 
externe_link: "https://www.telegraaf.nl/entertainment/3543202/meghan-markle-bevallen-van-een-jongen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d1460b40-7014-11e9-8873-0218eaf05005.jpg"
---

<p class="intro">Meghan Markle is maandag bevallen van een jongetje. Dat is te lezen op het officiële Instagram-account van Harry en Meghan.</p> <p>De zoon van de hertog en hertogin werd om 05.26 uur geboren. Moeder en zoon maken het allebei „bijzonder goed.” De naam van het eerste kindje van prins Harry en Meghan, die op 19 mei precies een jaar zijn getrouwd, is nog niet bekendgemaakt. Harry vertelde de pers dat hij en Meghan nog nadenken over een naam. Die moet binnen een paar dagen bekend zijn, beloofde de prins. Harry en Meghan tonen hun zoon over twee dagen aan de wereld.</p><p>Harry, die Meghan bijstond tijdens de bevalling, vertelde „heel trots te zijn” op zijn echtgenote. Hij noemde de geboorte „een geweldige ervaring.”</p><p>Geen prins</p><p>De zoon van de 37-jarige voormalige actrice en haar 34-jarige prins is zevende in de lijn van de Britse troonopvolging. Anders dan het kroost van Harry’s broer William krijgen de kinderen van de Sussexes niet de titel prins of prinses. Het kind krijgt, omdat hij een jongen is, de titel graaf van Dumbarton, naar de Schotse titel die Harry kreeg bij zijn huwelijk.</p><p>De titel prins of prinses gaat in het Verenigd Koninkrijk volgens een besluit uit 1917 alleen naar de kinderen van de vorst(in), nakomelingen van de zonen van de vorst(in) en de oudste zoon van de oudste zoon van de prins van Wales. Voor de kinderen van William en Catherine heeft Elizabeth tijdens de eerste zwangerschap van de hertogin in december 2012 een uitzondering gemaakt. Zo legde ze vast dat de kinderen van de Cambridges ongeacht hun geslacht altijd de titel prins of prinses krijgen.</p><p>Koningin Elizabeth en de andere familieleden zijn op de hoogte gesteld en hebben dolblij gereageerd op het nieuws. De moeder van Meghan, Doria Ragland, is bij haar dochter en schoonzoon op Frogmore Cottage.</p><p>Op het Instagram-account van het Harry en Meghan is te lezen: „We zijn blij dat we kunnen aankondigen dat de hertog en hertogin van Sussex hun eerste kindje verwelkomd hebben in de vroege ochtend van 6 mei 2019. Hun zoon weegt 3,3 kilo. De hertogin en de baby maken het allebei goed en het stel bedankt de bevolking voor hun enthousiasme en steun tijdens deze bijzondere tijd. Meer details zullen de komende dagen volgen.”</p><p>Op de hoogte blijven van al het nieuws over de royals en sterren? Schrijf je hier in voor onze nieuwsbrief.</p>
