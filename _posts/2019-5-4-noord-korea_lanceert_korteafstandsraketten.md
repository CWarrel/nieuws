---
layout: post
title: "Noord-Korea lanceert korteafstandsraketten"
date: Sat, 04 May 2019 06:50:30 +0200
category: buitenland
externe_link: "https://www.telegraaf.nl/nieuws/3536229/noord-korea-lanceert-korteafstandsraketten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/44a9f91e-6e28-11e9-ba01-0255c322e81b.jpg"
---

<p class="intro">Noord-Korea heeft zaterdag meerdere korteafstandsraketten afgevuurd vanuit de kuststad Wonsan. De projectielen kwamen neer in de Japanse Zee, meldt het Zuid-Koreaanse leger. Het is de eerste grote wapentest van het Aziatische land sinds november 2017.</p> <p>Volgens de gezamenlijke stafchefs van Zuid-Korea reikten meerdere raketten 70 tot 200 kilometer ver. De lancering had rond 09.00 uur (lokale tijd) plaats. Met hulp van de Verenigde Staten worden de details van de lancering geanalyseerd.</p><p>Het is de eerste keer dat Noord-Korea weer raketten test sinds het regime in Pyongyang eind 2017 een langeafstandraket lanceerde. Daarvan wordt aangenomen dat die het vasteland van de Verenigde Staten kan bereiken. Sindsdien proberen de twee landen toenadering te zoeken. De Noord-Koreaanse dictator Kim Jong-un beloofde geen nucleaire wapens en langeafstandraketten meer te testen.</p><p>De Amerikaanse president Donald Trump heeft Kim twee keer ontmoet om te praten over denuclearisatie van het Koreaanse schiereiland. Tot nog toe hebben de gesprekken niets concreets opgeleverd.</p>
