---
layout: post
title: "Koningsdag: koud en af en toe regen"
date: Fri, 26 Apr 2019 13:16:06 +0200
category: jeugdjournaal
externe_link: "http://feeds.nos.nl/~r/jeugdjournaal/~3/hQWoV9eDHRE/2282149"
feature_image: "https://nos.nl/data/image/2019/04/26/546140/1008x567.jpg"
---

<p>Morgen is het Koningsdag! Heb jij er al zin in? In dit artikel lees je alles wat handig is om te weten.</p>
<p>Het weer</p>
<p>Vanavond, tijdens Koningsnacht, blijft het op de meeste plekken droog. Alleen in het zuidwesten van het land kan een bui vallen. Er staat behoorlijk veel wind. </p>
<p>Het wordt morgen niet erg mooi weer. Het gaat op veel plekken regenen. Het begint in het westen, en gaat dan naar het oosten van het land. Het wordt 12 of 13 graden. Als je op een vrijmarkt staat of naar buiten gaat, is het handig om een dikke jas aan te doen en een paraplu mee te nemen.</p>
<p>De koning, koningin en Amalia, Alexia en Ariane bezoeken morgen de stad Amersfoort. Ook sommige kinderen hebben een speciale taak in de stad. Overdag kan je vanaf 10:50 uur live meekijken op NPO 1. En 's avonds zie je natuurlijk in het Jeugdjournaal wat kinderen allemaal hebben gedaan. </p><img src="http://feeds.feedburner.com/~r/jeugdjournaal/~4/hQWoV9eDHRE" height="1" width="1" alt=""/>
