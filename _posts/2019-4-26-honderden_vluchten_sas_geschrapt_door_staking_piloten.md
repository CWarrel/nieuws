---
layout: post
title: "Honderden vluchten SAS geschrapt door staking piloten"
date: Fri, 26 Apr 2019 13:19:41 +0200
category: nieuws
externe_link: "https://nos.nl/l/2282151"
feature_image: "https://nos.nl/data/image/2019/04/26/546146/1008x567.jpg"
---

<p>De Scandinavische luchtvaartmaatschappij SAS annuleert vandaag 673 vluchten vanwege een personeelsstaking. Duizenden passagiers komen hierdoor in de problemen. Op Schiphol vervallen de tien SAS-vluchten van en naar Stockholm, Oslo en Kopenhagen. Ook vanaf Brussel Airport zijn vluchten geannuleerd.</p>
<p>Tussen de piloten en de SAS-leiding speelt een loonconflict. Gesprekken daarover zouden vanochtend zijn stukgelopen, meldt persbureau AP. Op verschillende luchthavens helpen SAS-medewerkers gestrande passagiers om hun vluchten om te boeken of hun geld terug te krijgen.</p>
<p>Mogelijk hebben reizigers ook de komende tijd nog last van vertraging en geannuleerde vluchten bij de Scandinavische luchtvaartmaatschappij. De staking is namelijk een zogenoemde open-einde-staking. Er is dus nog geen einddatum bekendgemaakt.</p>
<p>Overigens zijn vluchten van SAS Ireland en andere partners van de Scandinavische vliegmaatschappij niet geannuleerd.</p>
