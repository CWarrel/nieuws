---
layout: post
title: "PSV protesteert bij KNVB: doelpunt Sadilek is van De Jong"
date: Fri, 26 Apr 2019 13:17:21 +0200
category: sport
externe_link: "https://nos.nl/l/2282150"
feature_image: "https://nos.nl/data/image/2019/04/26/546144/1008x567.jpg"
---

<p>PSV vindt dat Luuk de Jong de tweede goal tegen Willem II op zijn naam moet krijgen en heeft daarom protest aangetekend bij de KNVB. Arbiter Dennis Higler noteerde donderdagavond Michal Sadilek als doelpuntenmaker op het wedstrijdformulier, maar volgens PSV is op tv-beelden duidelijk te zien dat De Jong heeft gescoord.</p>
<p>Wat op het formulier staat, is voor de officiële statistieken bindend. Daarom willen de Eindhovenaren dat de beelden opnieuw worden bekeken. PSV is ervan overtuigd dat De Jong de bal wel degelijk raakte. En al was het maar met een haartje, ook dat telt als lichaamsdeel.</p>
<p>"Echt, ik schampte de bal met mijn hoofd", zei De Jong donderdag al na de 3-0 zege van zijn ploeg in Tilburg. De aanvoerder van de Eindhovenaren ligt met 27 goals (en misschien dus 28) op koers om voor het eerst in zijn carrière topscorer te worden van de eredivisie.</p>
<p>Eén doelpunt kan daarbij cruciaal zijn, bleek wel uit twee van de laatste drie seizoenen. Zo liep De Jong de titel in 2016 mis, toen Vincent Janssen namens AZ één goal meer maakte.</p>
<p>De KNVB heeft laten weten in geval van een officieel protest door de Eindhovenaren de beelden opnieuw te zullen bekijken.</p>
