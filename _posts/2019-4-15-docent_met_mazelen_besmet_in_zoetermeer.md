---
layout: post
title: "Docent met mazelen besmet in Zoetermeer"
date: Mon, 15 Apr 2019 11:36:58 +0200
category: nieuws
externe_link: "https://nos.nl/l/2280555"
feature_image: "https://nos.nl/data/image/2019/04/15/543809/1008x567.jpg"
---

<p>Een docent van een middelbare school in Zoetermeer is besmet met mazelen. Het Oranje Nassau College Parkdreef heeft dat in een brief aan ouders en leerlingen laten weten, meldt Omroep West.</p>
<p>De school schrijft dat nagenoeg iedere leerling en collega van de docent is gevaccineerd. Alle geplande activiteiten gaan gewoon door. De school wil verder niet reageren op de kwestie.</p>
<p>Twee weken geleden was er al een mazelenuitbraak op een kinderdagverblijf in Den Haag. Vier kinderen raakten besmet. De baby's waren niet ingeënt, omdat ze daar nog te jong voor waren. De eerste inenting is met 14 maanden. Een van de patiëntjes heeft het virus waarschijnlijk in het buitenland opgelopen.</p>
<p>Bij het RIVM staat de teller dit jaar tot nu toe op achttien bevestigde gevallen van mazelen. Over heel vorig jaar waren dat er 24. De toename komt doordat er in landen als Roemenië, Italië en Frankrijk uitbraken van mazelen zijn.</p>
<p>Een verband met de dalende vaccinatiegraad is er volgens het RIVM niet. "Incidentele uitbraken zijn er altijd, er is geen sprake van een epidemie", aldus een woordvoerder.</p>
<p>Er zijn meer dan 100 kinderdagverblijven waar kinderen worden geweigerd die niet ingeënt zijn, bleek eerder uit een rondgang van de NOS. Officieel mogen kinderen niet om die reden worden geweerd.</p>
