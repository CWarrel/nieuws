---
layout: post
title: "Pernod Ricard scherpt winstverwachting aan"
date: Thu, 18 Apr 2019 08:37:23 +0200
categories: 
- financieel 
- koersen 
externe_link: "https://www.telegraaf.nl/financieel/3462835/pernod-ricard-scherpt-winstverwachting-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ada65b96-61a4-11e9-9a52-0218eaf05005.jpg"
---

<p class="intro">Pernod Ricard is positiever gestemd over zijn jaarresultaten. De Franse drankproducent verwacht dat het resultaat uit doorlopende activiteiten op eigen kracht 8 procent hoger uitvalt dan in het voorgaande jaar. Dat is de bovenkant van een eerder afgegeven bandbreedte.</p> <p>De omzet van Pernod Ricard steeg in het derde kwartaal van zijn gebroken boekjaar met 2,5 procent tot iets meer dan 2 miljard euro. Dat was een lager groeitempo dan in de voorgaande drie maanden, wat volgens het bedrijf mede komt doordat Chinees Nieuwjaar vroeg viel. Veel bestellingen waren daardoor in het voorgaande kwartaal gedaan.</p><p>Het concern, tevens eigenaar van champagnemerk Mumm en wodkamerk Absolut, heeft al enige tijd te maken met de activistische belegger Elliott. Dit fonds drong er bij de Fransen op aan de winstgevendheid op te krikken. Ook beklaagde de activist zich over slecht bestuur.</p>
