---
layout: post
title: "Banken VS halen winst deels weg bij AEX"
date: Mon, 15 Apr 2019 14:56:00 +0200
categories: 
- financieel 
- koersen 
externe_link: "https://www.telegraaf.nl/financieel/3445050/banken-vs-halen-winst-deels-weg-bij-aex"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dc76c236-5f7d-11e9-8fc6-02d2fb1aa1d7.png"
---

<p class="intro">De Amsterdamse beurs raakte maandag na de lunch de winst grotendeels kwijt na mat ontvangen resultaten uit de Amerikaanse bankensector. ASML hield de vaart er ook uit bij de AEX. Randstad zat nog stevig in de voorhoede.</p> <p>De AEX ging rond drie uur 0,1% omhoog naar 561,98. Eerder werd nog het hoogste niveau sinds augustus vorig jaar aangetikt op 563,85. De AMX-index steeg 0,2% naar 814,09 punten.</p><p>De DAX kroop weer terug boven de 12.000 punten, de CAC-40 en FTSE 100 bewogen in Europa met kleine winsten.</p><p>Beleggers gaan door kwartaalresultaten. Voor het eerst in twee respectievelijk drie jaar zullen de kwartaalwinsten van Europese en Amerikaanse bedrijven een terugval laten zien, denken analisten.</p><p>In de middag zorgden de kwartaalresultaten van Goldman Sachs en Citigroup nauwelijks voor opwinding op de aandelenmarkten. De winstgevendheid bij Goldman Sachs viel flink terug, terwijl Citigroup redelijk in lijn presteerde met de verwachting.</p><p>Verder kregen beleggers in de ochtend uit China beter dan verwachte macrocijfers voorgeschoteld. De forse stimulering van de Chinese overheid lijkt zijn vruchten steeds meer af te werpen.</p><p>Volgens Wubbe Bos, analist bij Lynx, zal deze week vooral worden uitgekeken naar de kwartaalcijfers van ASML die woensdag naar buiten komen. „De gang van zaken bij de chipmachinefabrikant speelt een belangrijke rol voor het sentiment bij andere bedrijven in deze sector.”</p><p>Financials profiteren</p><p>Bij de hoofdfondsen kreeg ING de wind iets minder in de rug en won 0,8%, ABN Amro werd 0,7% duurder. Randstad kreeg er een plus van 1,3% bij. Ahold Delhaize voegde zich bij de koplopers met een vooruitgang van 1%.</p><p>Energiebedrijf Shell (-0,2%) zou zijn olievelden in Panna-Mukta bij Mumbai in India afstoten. Dit jaar loopt het 25-jarige contract af.</p><p>Ahold Delhaize (+0,4%) kampte met een staking van duizenden werknemers bij de Stop &amp; Shop-winkels voor meer loon. Dat zou de vernieuwing in het Amerikaanse onderdeel kunnen belemmeren.</p><p>Staalmaker ArcelorMittal (+0,7%) werd door KeyBanc Capital Markts voor het eerst gevolgd en kreeg een ’sector weight’-advies. Chipmachinemaker ASML (-0,6%) gaf enige tegendruk. Het ging van de favorietenlijst van Goldman Sachs, maar hield wel een koopadvies. Woensdag presenteert het bedrijf uit Veldhoven zijn kwartaalcijfers. Unilever moest 0,4% afstaan.</p><p>Verzekeraars als ASR (+0,2%) reageerden op het nieuws dat de Zwitserse verzekeraar Baloise van het Chinese Anbang - moederbedrijf van Vivat in Nederland, dat in het vizier van Aegon en NN ligt - het Belgische Fidea-onderdeel koopt. Aegon sterkte met 0,9% aan.</p><p>Bij de middelgrote fondsen steeg PostNL 2,7%, Arcadis versterkte de koppositie en won 2,8%.</p><p>Biotechfonds Probiodrug ging na private plaatsing van aandelen ter waarde van €8,2 miljoen 3,3% achteruit. Curetis boekte daarentegen zonder duidelijke aanleiding maar liefst 9,3% winst.</p><p>Autodealer Stern Groep, dat vrijdag reageerde op marktgeruchten van een ongevraagd overnamebod, hield daaraan 2,4% meer over.</p><p>Neways en Wessanen noteren vandaag ex-dividend.</p><p>Meer financieel nieuws via je mail? Schrijf je hier in voor onze nieuwsbrief.</p>
