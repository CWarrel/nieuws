---
layout: post
title: "Koning vond het een 'fantastisch feest' in Amersfoort"
date: Sat, 27 Apr 2019 11:12:11 +0200
categories: 
- entertainment 
- royalty 
externe_link: "http://feeds.nos.nl/~r/nosnieuwskoningshuis/~3/fKYqrLEdbhw/2282270"
feature_image: "https://nos.nl/data/image/2019/04/27/546349/1008x567.jpg"
---

<p>"Wij, samen met de zon, hebben een fantastisch feest gehad. En tegen degene van de uitdrukking van de ezel en de steen wil ik zeggen: dan ben je nog nooit in de Keistad geweest, want tegen deze kei wil je je heel graag stoten. Ik kom vaak en heel graag terug."</p>
<p>Met die woorden nam koning Willem-Alexander afscheid van Amersfoort, na afloop van een behoorlijk uitgelopen viering van Koningsdag, waarbij zelfs de zon af en toe even scheen.</p>
<p>Bekijk hier het dankwoord van de koning: </p>
<p>Aan het begin van het bezoek werden de Oranjes toegezongen door een grote groep schoolkinderen en muzikant Wudstik met het nummer Mooi. Daarna begon de wandeling van zo'n kilometer lang door de stad zelf.</p>
<p>De eerste tientallen meters bestonden vooral uit het schudden van honderden handen, het maken van selfies en ontvangen van bloemen en cadeautjes:</p>
<p>De koning, koningin en prinsessen werden vergezeld door onder meer prins Constantijn en prinses Laurentien, prins Maurits en zijn vrouw Marilène, prins Pieter-Christiaan en prinses Anita en prins Bernhard en prinses Annette.</p>
<h2>Duurzaamheid</h2>
<p>Het gezelschap passeerde onder meer de Varkensmarkt, die voor de gelegenheid was omgedoopt tot Duurzaamheidsplein. Daar stond onder meer een kraam van de Stadswormerij, die wormen inzet voor de compostering van etensresten van horeca en bevolking.</p>
<p>Op het Lieve Vrouweplein waren honderd vrouwen present die iets bijzonders doen voor de samenleving. Zo spraken de koning en Amalia met zuster Thekla over haar leven als kleuterleidster. Koningin Máxima praatte samen met haar dochters Alexia en Ariana met de 11-jarige Amber, die met haar ouders mantelzorger is voor haar autistische broer.</p>
<p>Vanaf de Onze Lieve Vrouwetoren kwamen vier mensen in het wit al dansend abseilen. Het was eigenlijk de bedoeling dat ze hoger op de toren zouden beginnen, maar omdat daar slechtvalken met jongen zitten begonnen ze wat lager.</p>
<p>Tijdens de regiokwis verdeelden de Oranjes zich over de negen deelnemende gemeenteteams uit onder meer Barneveld, Soest en Baarn. Die moesten vragen beantwoorden als 'hoe heette het eerste paard in De Paardenkamp in Soest' (Corrie) en 'hoeveel pannenkoeken werden er vorig jaar gebakken in de vijf pannenkoekenrestaurants in Lage Vuursche' (395.000). Winnaar werd Leusden met prins Pieter-Christiaan.</p>
<p>Tijdens de quiz bleek overigens hoe fanatiek de koning is in spelletjes:</p>
<p>Na het proeven van oranje taarten van Heel Holland Bakt-winnares Anna Yilmaz kon de koninklijke familie in het natuurlabyrint van Dierenpark Amersfoort huiden van dieren voelen en ruiken aan de poep van een Syberische tijger. Met muziek en een foto van het hele gezelschap werd het bezoek van de Oranjes afgesloten op het bomvolle Eemplein.</p>
<p>Een prachtig feest in een prachtige stad. zei de koning:</p>
<p>Het bezoek van de koninklijke familie werd zwaar beveiligd, zichtbaar maar ook onzichtbaar voor het grote publiek. Naast de beveiligers die meeliepen met de familie, stonden er om de 20 meter geüniformeerde agenten langs de route en agenten in burger tussen het publiek. Hoeveel agenten precies zijn ingezet, is niet bekendgemaakt.</p>
<p>Sinds de aanslag in Apeldoorn, tien jaar geleden, worden er wegblokkades aangebracht voor een koninklijke bezoek. Daardoor kunnen auto's of busjes niet in de buurt van het gezelschap komen.</p><img src="http://feeds.feedburner.com/~r/nosnieuwskoningshuis/~4/fKYqrLEdbhw" height="1" width="1" alt=""/>
