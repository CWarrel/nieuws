---
layout: post
title: "Tottenham met knikkende knieën naar Amsterdam"
date: Mon, 06 May 2019 10:30:09 +0200
category: sport
externe_link: "https://www.telegraaf.nl/sport/3541533/tottenham-met-knikkende-knieen-naar-amsterdam"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f791e1e2-70b0-11e9-bf65-02c309bc01c1.jpg"
---

<p class="intro">Tottenham Hotspur is bezig aan een slechte reeks uitwedstrijden. Dat is geen goed voorteken voor de Londenaren, die woensdagavond ten koste van Ajax de finale van de Champions League hopen te halen.</p> <p>Tottenham verloor in eigen huis de eerste wedstrijd van de halve finale van het miljardenbal met minimale cijfers van Ajax (0-1). Voor Spurs wordt het nog een hele kluif om die achterstand uit te wissen, aangezien de ploeg van trainer Mauricio Pochettino de laatste weken niet al te best voor de dag komt in uitwedstrijden.</p><p>Bij de laatste tien wedstrijden die Tottenham buiten huis aflegde, werd slechts één keer gewonnen. Dat was op bezoek bij Dortmond in de eerste knock-outronde van de Champions League. Toen won de Londense club met 0-1.</p><p>Chelsea (2x), Crystal Palace, Burnley, Southampton, Liverpool, Manchester City (2x) en Bournemouth waren in eigen huis allemaal te sterk voor Tottenham. Ajax - dat met de bekerwinst op zak extra zelfvertrouwen heeft getankt - rekent zich nog lang niet rijk, maar kan wel hoop putten uit de slechte reeks van Spurs.</p><p>Luister naar de podcast van De Telegraaf/Telesport, waar chef voetbal Valentijn Driessen samen verslaggevers Mike Verweij en Erik van Haren vooruitblikken op de belangrijke halve finale van de Champions League tussen Ajax en Tottenham.</p>
