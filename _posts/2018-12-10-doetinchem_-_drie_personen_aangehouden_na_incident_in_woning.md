---
layout: post
title: "Doetinchem - Drie personen aangehouden na incident in woning"
date: Mon, 10 Dec 2018 11:58:00 GMT
categories: 
- gelderland 
- doetinchem 
externe_link: "https://www.politie.nl/nieuws/2018/december/10/02-drie-personen-aangehouden-na-incident-in-woning.html"
feature_image: "https://www.politie.nl/binaries/w400h225/content/gallery/politie/stockfotos/algemeen/aangehouden-arrestant-wordt-in-progis-ingevoerd.jpg"
---

Bij een geweldsincident rond 22.20 uur in een woning aan de Haverdreef zijn op zondagavond 9 december drie personen aangehouden. Twee van hen raakten bij het incident gewond. De 21-jarige bewoner raakte gewond aan zijn hand. Hij werd op de eerste hulp behandeld en werd daarna ingesloten op het bureau. Een 21-jarige man uit Gaanderen raakte gewond aan zijn hoofd en moest ter observatie de nacht in het ziekenhuis doorbrengen. De derde man, een 20-jarige inwoner van Zelhem, bleef ongedeerd. Ook hij werd ingesloten op het bureau. Naar de toedracht van het incident wordt een onderzoek ingesteld.
2018554981 (JT)
