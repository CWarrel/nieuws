---
layout: post
title: "Brits Lagerhuis steunt uitstelverzoek May"
date: Tue, 09 Apr 2019 20:03:42 +0200
category: algemeen
externe_link: "https://www.telegraaf.nl/nieuws/3420210/brits-lagerhuis-steunt-uitstelverzoek-may"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fd9f1a9c-5af2-11e9-93c9-02c309bc01c1.jpg"
---

<p class="intro">Het Britse parlement steunt het verzoek van premier Theresa May aan de Europese Unie om de Brexitdeadline te verlengen tot 30 juni. Het voorstel van de regering kreeg dinsdag een grote meerderheid van 420 tegen 110 stemmen in het Lagerhuis in Londen.</p> <p>De meerderheid van May’s Conservative Party stemde samen met Labour voor het uitstelverzoek. De belangrijkste oppositie kwam van de pro-brexit-conservatieven die willen dat de Brexit sneller gaat.</p><p>Omdat May het verzoek om uitstel al heeft ingediend en geen alternatieve data heeft gekozen, was de stemming geen belangrijk punt in de lang slepende politieke crisis in het land over de Brexit. Eerder nam het parlement een wetsvoorstel aan dat een no-dealbrexit moet uitsluiten. De regering van premier Theresa May is zodoende gedwongen te voorkomen dat er een vertrek uit de Europese Unie komt, zonder dat daar iets met de unie over is afgesproken.</p><p>Het debat kwam op het moment dat May naar Berlijn en Parijs reisde om steun te krijgen voor haar verzoek om meer tijd, en te proberen een nieuw plan te vinden voor de Britse uittreding uit de EU.</p><p>Brussel</p><p>EU-president Donald Tusk roept de 27 EU-leiders op een langer Brexituitstel te overwegen dan waar de Britse premier Theresa May zelf om vraagt. Hij schrijft dat een kort uitstel dreigt te leiden tot steeds nieuwe korte uitstelperiodes en spoedbijeenkomsten. Daardoor zouden er ook telkens „klifhang”-momenten zijn waarbij de Britten alsnog zonder afspraken, op een chaotische manier, de EU zouden verlaten. Die situatie zou het gewone werk van de EU de komende maanden overschaduwen en tot blijvende onzekerheid bij burgers en bedrijven leiden, aldus Tusk.</p><p>De Pool pleit daarom voor een „flexibel uitstel” zolang het nodig is, maar van maximaal een jaar.</p>
