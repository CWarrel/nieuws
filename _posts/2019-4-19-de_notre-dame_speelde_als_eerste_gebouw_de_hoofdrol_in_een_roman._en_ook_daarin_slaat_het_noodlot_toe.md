---
layout: post
title: "De Notre-Dame speelde als eerste gebouw de hoofdrol in een roman. En ook daarin slaat het noodlot toe"
date: Fri, 19 Apr 2019 13:00:00 GMT
categories: 
- entertainment 
- cultuur 
externe_link: "https://www.volkskrant.nl/nieuws-achtergrond/de-notre-dame-speelde-als-eerste-gebouw-de-hoofdrol-in-een-roman-en-ook-daarin-slaat-het-noodlot-toe~b875793b/"
feature_image: "https://images4.persgroep.net/rcs/RC1dPyB2gwwRBF5-UXwx8rM2DAI/diocontent/145760405/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Het moest iets worden in de historiserende trant van Sir Walter Scott (Ivanhoe!), want dat verkocht goed: de middeleeuwen waren weer helemaal in, na een paar eeuwen lang in het verdomhoekje te hebben gezeten. Hij kreeg er goed voor betaald, en het onderwerp dat hij had uitgekozen fascineerde hem al langer. Toch wilde het werk niet vlotten: er moest eerst een literaire revolutie worden uitgevochten (weg met het klassieke toneel, leve de ­romantiek!), en daarna kwam er ook nog eens een echte revolutie voorbij, die van 1830. Maar de forse dwangsom van de uitgever deed wonderen: in krap een halfjaar tijd schreef Victor Hugo Notre-Dame de Paris – 1482, de roman waarmee hij alvast een plaatsje in het Panthéon voor zichzelf reserveerde, en de eerste in de literatuurgeschiedenis waarvan de hoofdpersoon een gebouw was.
