---
layout: post
title: "Apeldoorn herdenkt aanslag Koninginnedag van tien jaar geleden"
date: Tue, 30 Apr 2019 20:26:40 +0200
categories: 
- entertainment 
- royalty 
externe_link: "http://feeds.nos.nl/~r/nosnieuwskoningshuis/~3/FWNHdoivVmE/2282745"
feature_image: "https://nos.nl/data/image/2019/04/30/547080/1008x567.jpg"
---

<p>Met witte rozen, kaarsjes en bijeenkomsten is vandaag stilgestaan bij de aanslag op Koninginnedag in 2009 in Apeldoorn.</p>
<p>In de middag was er een besloten bijeenkomst voor nabestaanden, slachtoffers en hun familieleden. Ook prinses Margriet en Pieter van Vollenhoven waren daarbij. Zij hielden de afgelopen tien jaar contact met verschillende betrokkenen.</p>
<p>Na een gezamenlijke lunch ging het gezelschap naar het herdenkingsmonument met glazen ballonnen dat na de aanslag werd neergezet. Daar werden witte rozen gelegd:</p>
<p>In de Grote Kerk was een openbare herdenking. Een officieel programma was er niet, maar mensen konden er terecht om een kaars te branden of bloemen te leggen. Enkele honderden mensen maakten daar gebruik van. Volgens de gemeente was er "een mooie, warme en ongedwongen sfeer".</p>
<p>In de kerk stonden ook twee vitrines met kaarten, brieven en knuffels die in 2009 bij de Naald in Apeldoorn werden gelegd, schrijft Omroep Gelderland.</p><img src="http://feeds.feedburner.com/~r/nosnieuwskoningshuis/~4/FWNHdoivVmE" height="1" width="1" alt=""/>
