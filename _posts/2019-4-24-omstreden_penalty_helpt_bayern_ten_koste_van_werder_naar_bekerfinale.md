---
layout: post
title: "Omstreden penalty helpt Bayern ten koste van Werder naar bekerfinale"
date: Wed, 24 Apr 2019 22:43:32 +0200
categories: 
- sport 
- voetbal 
externe_link: "https://nos.nl/l/2281935"
feature_image: "https://nos.nl/data/image/2019/04/24/545856/1008x567.jpg"
---

<p>Bayern München heeft zich geplaatst voor de eindstrijd van het toernooi om de DFB-Pokal. In de halve finales van het Duitse bekertoernooi won de koploper in de Bundesliga dankzij een omstreden strafschop met 3-2 bij Werder Bremen.</p>
<p>In de finale stuit achttienvoudig bekerwinnaar Bayern op RB Leipzig, dat gisteren Hamburger SV versloeg.</p>
<p>Werder was sinds 1988 (!) niet meer in Bremen uitgeschakeld in de beker. Maar Bayern was sinds 2009 niet meer gesneuveld in een uitduel. Aan een van beide records moest woensdagavond een einde komen.</p>
<h2>Rebound</h2>
<p>Zaterdag had Bayern het competitieduel in eigen huis met Werder moeizaam gewonnen en ook in het bekertreffen waren de ploegen aan elkaar gewaagd.</p>
<p>Thomas Müller had al twee kansen gemist toen hij na 36 minuten uit een moeilijke hoek op de paal kopte en Robert Lewandowski de rebound benutte. De beste kans van Werder was voor oud-Ajacied Davy Klaassen, die op aangeven van voormalig Vitesse-speler Milot Rashica over schoot.</p>
<h2>Buitenkans</h2>
<p>In een heerlijke tweede helft zorgde Müller voor 0-2. Klaasen was kort daarop met een kopbal dicht bij de 1-2, maar doelman Sven Ulreich, die de geblesseerde Manuel Neuer verving, bleek een katachtige reactie in huis te hebben. </p>
<p>Een kwartier voor tijd was het opeens weer gelijk. Yuya Osaka zorgde voor de aansluiting na een voorzet van Rashica, die zelf een minuut later na een prachtige rush de 2-2 liet aantekenen.</p>
<p>Bayern wankelde, maar kreeg in de tachtigste minuut heel makkelijk een penalty na een duikeling van Kingsley Coman. Lewandokski wist wel raad met de buitenkans: 2-3.</p>
