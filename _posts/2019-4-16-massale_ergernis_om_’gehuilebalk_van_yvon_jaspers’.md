---
layout: post
title: "Massale ergernis om ’gehuilebalk van Yvon Jaspers’"
date: Tue, 16 Apr 2019 14:09:58 +0200
categories: 
- entertainment 
- gossip 
externe_link: "https://www.telegraaf.nl/entertainment/3452838/massale-ergernis-om-gehuilebalk-van-yvon-jaspers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a7439ebe-6044-11e9-9a52-0218eaf05005.jpg"
---

<p class="intro">De wereld staat in brand, de Notre-Dame maandagavond zelfs letterlijk maar Yvon Jaspers vindt zichzelf vooral erg eenzaam. Dat is de tendens in de reacties op Twitter, van kijkers die zich groen en geel ergerden aan het optreden van de Boer zoekt Vrouw-presentatrice bij Pauw. Zij zette zichzelf volgens hen als slachtoffer neer in - nota bene - dezelfde uitzending als waar de oom en de vader van Anne Faber over hun hartverscheurende verdriet spreken.</p> <p>„Ben ik de enige die zich gisteravond mateloos heeft geërgerd aan het gehuilebalk van ’slachtoffer’ Yvon Jaspers bij Pauw?”, vraagt ene Antoine zich af. Maar Antoine blijkt zeker niet de enige. „Dat je tegenover de vader van Anne Faber zit in Pauw en gaat zitten janken over een commercieel dingetje wat in jouw ogen verkeerd is opgeschreven in de krant. En dat je je daardoor zo alleen voelt. Ik vind daar wat van.” En dan volgt een hartgrondige vloek.</p><p>Een ander denkt dat Jaspers beter een andere keer in de uitzending had kunnen komen en weer een ander spreekt van ’krokodillentranen’. Volgens André heeft Nederland ’eindelijk de echte Yvon Jaspers kunnen zien’.</p><p>Yvon Jaspers zat bij Pauw om te reageren op het onderzoek van het Commissariaat voor de Media naar haar nevenfunctie bij ForFarmers, het grootste veevoerbedrijf van Europa. Daar was ze naar eigen zeggen behoorlijk om van streek: „Ik kon alleen maar huilen”, aldus Jaspers. „Ik heb 25 jaar gewerkt voor vertrouwen, dan komt er een journalist die een verhaaltje verzint, en iedereen gelooft dat zomaar. Ik voelde mij zo alleen.” Ook noemde ze de periode van onderzoek ’een oorlogsgebied’.</p>
