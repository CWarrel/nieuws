---
layout: post
title: "Soedanese protesten houden aan"
date: Fri, 12 Apr 2019 11:07:45 +0200
category: nieuws
externe_link: "https://www.telegraaf.nl/nieuws/3435623/soedanese-protesten-houden-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8a1f0462-5d02-11e9-b4ef-0217670beecd.jpg"
---

<p class="intro">Ondanks de avondklok bivakkeren duizenden Soedanezen vrijdag bij het ministerie van Defensie in Khartoem om te demonstreren voor een burgerregering. Ze roepen op tot een massagebed nadat het leger president Omar al-Bashir uit het zadel had gewipt na dertig jaar autocratisch bestuur.</p> <p>De demonstranten, die al bijna dagelijks protesten hielden tegen Bashir, verwerpen het besluit om een tijdelijke militaire raad op te richten om het land de komende twee jaar te besturen. Ze zweren met de protesten door te gaan totdat een burgerregering is gevormd. De activisten, die gele hesjes dragen, controleren het verkeer rond het demonstratieterrein en blokkeerden ook een belangrijke brug in centraal Khartoem.</p><p>De protesten tegen de 75-jarige Bashir hielden zestien weken aan. Bij de aankondiging van de afzetting van de president, zei minister van Defensie Awad Mohamed Ahmed Ibn Auf dat er verkiezingen komen aan het einde van een tweejarige interimperiode. Auf werd donderdagavond beÃ«digd als president van de militaire overgangsraad.</p>
