---
layout: post
title: "Denk-raadslid doet aangifte na doodsbedreiging"
date: Fri, 19 Apr 2019 13:09:51 +0200
category: binnenland
externe_link: "https://www.telegraaf.nl/nieuws/3470536/denk-raadslid-doet-aangifte-na-doodsbedreiging"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9668e304-6294-11e9-8854-0217670beecd.jpg"
---

<p class="intro">Het Roermondse Denk-raadslid Selami Coskun heeft vrijdag aangifte gedaan van bedreiging. Dat laat Coskun op Facebook weten. Coskun was lijsttrekker voor Denk tijdens de Provinciale Statenverkiezingen.</p> <p>Hoewel hij naar eigen zeggen heel wat vunzige en racistische beledigingen gewend is, kreeg hij nu voor het eerst een doodsbedreiging. Daarin stond dat hij een kogel zou krijgen en dat moskeeën in brand gestoken zouden worden.</p><p>Coskun is kwaad. „Dit gaat te ver en dit moet stoppen”, laat hij weten. „Ik ben de politiek ingegaan om de dubbele maat te bestrijden en de stem van de ongehoorden te vertolken in de gemeenteraad van Roermond. Ik zal mijn strijd onverminderd blijven voortzetten!”</p>
