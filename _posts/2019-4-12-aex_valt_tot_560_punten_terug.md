---
layout: post
title: "AEX valt tot 560 punten terug"
date: Fri, 12 Apr 2019 10:00:00 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5356bb26-5cfa-11e9-847b-0218eaf05005.jpg"
---

<p class="intro">De AEX bleef in het eerste uur op verlies staan. Beleggers deden het voorzichtig aan in aanloop naar de cijferpublicaties door Amerikaanse banken vanmiddag.</p> <p>Om tien uur stond de AEX 0,3% lager op 560,3 punten. De AMX daalde 0,4% naar 805,5 punten.</p><p>Elders in Europa leverden de meeste beursgraadmeters ook in. De Duitse DAX en Franse CAC 40 verloren 0,2% respectievelijk 0,1%. De Engelse FTSE 100 klom 0,1%.</p><p>In AziÃ« was het beeld vanochtend verdeeld. De Japanse Nikkei presteerde sterk met een 0,7% hoger slot.</p><p>De indexfutures wezen op een vlakke opening van de Amerikaanse beurzen om half vier vanmiddag, na de veelal kleine minnen op donderdag.</p><p>Vanmiddag trappen de Amerikaanse banken JP Morgan Chase en Wells Fargo het cijferseizoen af. Volgende week volgen onder meer chipmachinefabrikant ASML en voedingsproducent Unilever in Nederland.</p><p>Verzekeraar Aegon belandde met een min van 1,8% onderin de AEX. Gecorrigeerd voor het ex-dividend gaan verloor KPN 1,6%.</p><p>Staalgigant ArcelorMittal leverde 1,4% in. De hoogste rechter in India heeft het overnameproces van branchegenoot Essar Steel tijdelijk stopgezet. Gecorrigeerd voor het ex-dividend gaan daalde Ahold Delhaize 0,2%.</p><p>ASML zakte 0,1%. Donderdag was de chipmachinefabrikant 0,8% lager gesloten, op het nieuws dat Chinese medewerkers bedrijfsgeheimen hebben gestolen.</p><p>Uitzender Randstad ging met een winst van 1,1% aan kop, na door Bank of America op de kooplijst te zijn geplaatst.</p><p>Bij de middelgrote fondsen stond metalenproducent AMG met een min van 1,9% onderaan. Verlichtingsbedrijf Signify stond met een plus van 1,3% bovenaan.</p><p>Smallcap Pharming zakte 3,5%. Het biotechbedrijf lapt het wettelijke verbod op publieksreclame voor geneesmiddelen volgens concurrent Shire aan zijn laars.</p><p>De toeleverancier aan apothekers Fagron verloor 2,7%, in reactie op de publicatie van licht tegenvallende groeicijfers.</p><p>Op de lokale markt won Probiodrug 11%, na in de afgelopen twee dagen al te zijn verdubbeld in reactie op een plaatsing van aandelen.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
