---
layout: post
title: "Freek de Jonge schrijft mierzoet liedje over ’Boekenbal-commotie’"
date: Wed, 10 Apr 2019 14:17:10 +0200
categories: 
- entertainment 
- gossip 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/26465c06-5b8b-11e9-ba01-0255c322e81b.jpg"
---

<p class="intro">Dat zijn geschreeuw tijdens het boekenbal over Thierry Baudet door velen totaal niet werd gewaardeerd, weerhoudt Freek de Jonge er niet van alsnog zijn Twitterpubliek toe te spreken.</p> <p>Hij doet dat met een tekst op een traditionele christelijke melodie van Blijf bij mij Heer, ’het lievelingslied van mijn vader’. „Dit schreef ik naar aanleiding van de boekenbal-commotie”, licht hij zijn gedicht toe. Freek de Jonge raadt aan los te laten, ’want alles gaat voorbij’.</p><p>Het lijkt voor het publiek bedoeld, maar zou ook het resultaat van een stevige portie zelfreflectie kunnen zijn op zijn houding tegenover Thierry Baudet gezien zinsneden als: „Voel geen bezwaar, in wezen ben je vrij.” En: „Verdraag elkaar en maak je niet te druk. Vind in de tijd je rust en pak je geluk. Word niet te boos, het gaat zoals het gaat.”</p><p>Het werd niet door iedereen gewaardeerd dat de cabaretier tijdens het Boekenbal eind maart begon te schreeuwen op het moment dat presentatrice Eveline Aendekerk, de directeur van de CPNB, van een moment stilte vroeg voor de slachtoffers van de aanslag in Utrecht die maandag.</p><p>Hij haalde zich de woede van andere schrijvers op de hals, maar spijt had hij geen enkel moment. Nu schrijft hij: „Wees lief voor iedereen. Laat al het kwade gaan, wees niet gemeen.”</p>
