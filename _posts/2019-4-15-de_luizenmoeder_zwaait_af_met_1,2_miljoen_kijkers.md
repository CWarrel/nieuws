---
layout: post
title: "De Luizenmoeder zwaait af met 1,2 miljoen kijkers"
date: Mon, 15 Apr 2019 09:06:41 +0200
category: entertainment
externe_link: "https://www.telegraaf.nl/entertainment/3445081/de-luizenmoeder-zwaait-af-met-1-2-miljoen-kijkers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/09ed3406-5f4d-11e9-a131-0255c322e81b.jpg"
---

<p class="intro">Ruim 1,2 miljoen televisiekijkers kropen zondagavond nog één keer op de bank voor De Luizenmoeder. Met een blooperaflevering namen directeur Anton, juf Ank, klassenmoeder Hannah en co afscheid van de kijkers. Daarmee staat De Luizenmoeder op de vierde plek in de kijkcijfertop van Stichting KijkOnderzoek.</p> <p>De laatste reguliere aflevering van het tweede seizoen, waarin zowel Anton en Ank als juf Helma basisschool De Klimop verlieten, trok vorige week 2,6 miljoen kijkers. De ’bonusaflevering’ was zondag al voor 20.00 uur op de buis, wat veel vaste kijkers verraste.</p><p>De kijkcijferlijst van zondag wordt aangevoerd door Studio Sport Eredivisie, dat 2,3 miljoen kijkers trok. Het NOS Journaal van 20.00 uur volgt op de tweede plek met 2,1 miljoen kijkers. Eén tegen 100 blijft ook op RTL 4 een kijkcijfertopper, de quiz van Caroline Tensen trok 1,6 miljoen kijkers en maakt daarmee de top drie compleet.</p>
