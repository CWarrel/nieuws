---
layout: post
title: "Froome laat Nibali niet gaan, Masnada profiteert"
date: Wed, 24 Apr 2019 15:17:47 +0200
categories: 
- sport 
- wielrennen 
externe_link: "https://nos.nl/l/2281860"
feature_image: "https://nos.nl/data/image/2019/04/24/545758/1008x567.jpg"
---

<p>Fausto Masnada heeft de derde etappe in de Ronde van de Alpen gewonnen. De renner van Androni-Gioccattoli sprong in extremis weg uit een kopgroep met alle grote namen. Tao Geoghegan Hart sprintte naar de tweede plaats, voor Rafal Majka.</p>
<p>Pavel Sivakov (Team Sky) behield de leiderstrui.</p>
<h2>Gesbert gangmaker in vroege vlucht</h2>
<p>De rit voerde de renners in 106 kilometer van Salorno naar Baselga di Piné, waar Rintje Ritsma in 1995 nog wereldkampioen allround werd. Twaalf renners kozen al vroeg het hazenpad en zij hielden stand tot in de finale.</p>
<p>Elie Gesbert (Arkéa-Samsic) had duidelijk de beste benen van de groep en probeerde twee keer te ontsnappen. De vlucht met Antonio Nibali (Bahrain-Merida) ging niet door, maar met Fernando Barceló leek hij meer succes te hebben.</p>
<p>Op de laatste klim van de dag hadden de twee nog een kleine minuut voorsprong op het peloton, waar AG2R het meeste kopwerk deed.</p>
<h2>Froome countert Nibali</h2>
<p>Achter de Fransman en de Spanjaard ging Hermann Pernsteiner, de nummer vijf van het klassement, in de tegenaanval. Het bleek onderdeel van het plannetje van zijn kopman Vincenzo Nibali, die het tot drie keer toe probeerde.</p>
<p>Chris Froome reed (in dienst van klassementsleider Pavel Sivakov) telkens het gaatje dicht op Nibali, maar toen Masnada demarreerde hield de Brit de benen stil.</p>
