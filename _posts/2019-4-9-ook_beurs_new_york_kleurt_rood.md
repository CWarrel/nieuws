---
layout: post
title: "Ook beurs New York kleurt rood"
date: Tue, 09 Apr 2019 19:32:46 +0200
category: financieel
externe_link: "https://www.telegraaf.nl/financieel/3420023/ook-beurs-new-york-kleurt-rood"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8c872372-5aed-11e9-b144-0255c322e81b.jpg"
---

<p class="intro">De aandelenbeurzen in New York stonden dinsdag in de min. Daarmee volgde Wall Street het voorbeeld van de Europese beurzen. De markten gaan gebukt onder oplopende handelsspanningen tussen Europa en de VS. Ook de versomberde blik op de wereldeconomie van het Internationaal Monetair Fonds (IMF) drukte op het sentiment.</p> <p>De leidende Dow-Jonesindex noteerde omstreeks 19.30 uur (Nederlandse tijd) 0,7 procent lager op 26.163 punten. De brede S&amp;P 500 verloor 0,5 procent tot 2881 punten en technologiegraadmeter Nasdaq daalde 0,4 procent tot 7925 punten.</p><p>President Donald Trump dreigde met miljarden aan importheffingen op goederen van Europese makelij. De Verenigde Staten willen hiermee de EU dwingen om van subsidies aan vliegtuigbouwer Airbus af te stappen. De EU beloofde anderzijds eigen heffingen op de Amerikaanse goederen voor te bereiden inzake de steun die de Amerikaanse overheid aan vliegtuigfabrikant Boeing verschaft. De handelsvetes die de VS voeren zijn mede voor het IMF reden de groeiramingen naar beneden bij te stellen.</p><p>Facebook</p><p>Boeing, dat ook kampt met de naweeën van twee dodelijke vliegtuigongelukken, speelde 1,6 procent kwijt. De vliegtuigmaker zag het aantal leveringen van vliegtuigen in het eerste kwartaal van het jaar fors dalen. Volgens kenners van JPMorgan kost alleen al het niet kunnen leveren van 737 MAX-vliegtuigen, omdat ze vanwege veiligheidsissues aan de grond moeten blijven, Boeing maandelijks 1 miljard dollar.</p><p>Facebook won 1,9 procent. De socialemediagigant gaat wereldwijd zijn gebruiksvoorwaarden aanpassen en geeft ook meer inzicht in het gebruik van gegevens voor commerciële doeleinden. Ook komt er opheldering over hoe een Facebook-account kan worden verwijderd.</p><p>Euro</p><p>Wynn Resorts verloor 3,1 procent. Het Amerikaanse casinobedrijf stuurde een overnamevoorstel van 7,1 miljard dollar naar de Australische branchegenoot Crown Resorts. Later trok het zijn plan weer in nadat de Australiërs het bericht tegen de afspraken in wereldkundig maakten.</p><p>De euro was 1,1267 dollar waard, tegen 1,1281 dollar bij het slot van de Europese beurzen. De prijs van een vat Amerikaanse olie daalde 0,4 procent tot 64,14 dollar. Brentolie kostte 0,5 procent minder op 70,75 dollar per vat.</p>
