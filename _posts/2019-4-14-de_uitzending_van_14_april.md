---
layout: post
title: "De uitzending van 14 april"
date: Sun, 14 Apr 2019 16:05:44 +0200
category: nieuws
externe_link: "https://nos.nl/l/2280435"
feature_image: "https://nos.nl/data/image/2018/08/06/491575/1008x567.jpg"
---

<h2>Moet er een vaccinatieverplichting komen?</h2>
<p>Uit een rondvraag van de NOS bleek gisteren dat meer dan honderd kinderdagverblijven, verspreid over heel Nederland, zeggen dat het hun beleid is om niet-gevaccineerde kinderen te weigeren. Het weigeren van niet-gevaccineerde kinderen is in Nederland in principe niet toegestaan</p>
<p>Een kinderdagverblijf in Den Haag werd eerder deze maand getroffen door het zeer besmettelijke mazelenvirus. Deze week werd bekend dat inmiddels vier kinderen onder de 4 jaar de ziekte hebben. Ook Duitsland worstelt de laatste maanden met opvallend veel besmettingen. In de grootste deelstaat Noordrijn-Westfalen grenzend aan Nederland - zijn problemen nu zo groot dat de politiek roept om verplichte inenting. Gezien de uitbraken in het buitenland en de besmetting in Nederland hebben de staatssecretarissen Paul Blokhuis (Volksgezondheid) en Tamara van Ark (Sociale Zaken) een onafhankelijke commissie gevraagd om 'oplossingsrichtingen' te onderzoeken.</p>
<p>Moet vaccineren verplicht worden? Vanavond praat Duitslandcorrespondent Wouter Zwart ons bij over de situatie in Duitsland. In de studio praten we verder over de het al dan niet verplichten van vaccinaties met hoofddocent rechtsfilosofie van de Universiteit van Amsterdam, Roland Pierik.</p>
<h2>Leven in continue onzekerheid: hoe lang zou het medicijn nog werken?</h2>
<p>Door de razendsnelle ontwikkeling van kankermedicijnen is er nu een nieuwe groep patiënten die veel langer leeft dan in eerste instantie was gedacht. Ze zouden nog een paar maanden te leven hebben maar leven inmiddels al vele jaren langer. Dit heeft ook een keerzijde, waar nu nog heel weinig over bekend is. Patiënten ervaren psychische problemen. Ze leven in continue onzekerheid: want hoelang zou het medicijn nog werken? En die onzekerheid kan tot somberheid en angstklachten leiden.</p>
<p>Vanavond in de uitzending een reportage.</p>
