---
layout: post
title: "De sport van maandag bij de NOS"
date: Mon, 22 Apr 2019 08:21:46 +0200
category: sport
externe_link: "https://nos.nl/l/2281531"
feature_image: "https://nos.nl/data/image/2019/04/22/545297/1008x567.jpg"
---

<p>Vandaag worden de prijzen verdeeld in de Euro Hockey League en voor het eerst staat er geen Nederlandse club in de finale. Waterloo Ducks en Rot-Weiss KÃ¶ln gaan strijden om de titel, terwijl Mannheimer HC en Real Club de Polo Barcelona spelen om de derde plek.</p>
<p>De finale is vanaf 15.15 uur live te zien in een extra uitzending van Studio Sport op NPO 1, NOS.nl en in de NOS-app, de andere wedstrijd wordt samengevat.</p>
<p>De hockeysters van Amsterdam bereikten wel de finale van de EuroHockey Club Cup, waarin het Spaanse Real Sociedad de tegenstander is. Of ze dat toernooi voor het eerst in vijf jaar weten te winnen, is 's avonds te zien in het Sportjournaal (NPO 1, 18.45 uur).</p>
<p>In die uitzending ook aandacht voor FC Twente, dat vanmiddag kampioen kan worden in de Keuken Kampioen Divisie. Als de ploeg uit Enschede wint van Jong AZ is een jaar na degradatie de terugkeer naar de eredivisie een feit.</p>
<h2>Sportforum</h2>
<p>Op NPO Radio 1 is er zoals elke maandagavond het Sportforum van Langs de Lijn En Omstreken (21.30 uur tot 23.00 uur), waarin wordt teruggekeken op de afgelopen sportweek.</p>
<p>Te gast zijn deze keer Stef de Bont (Voetbal International), Leo Oldenburger (voetbalcommentator van Fox Sports) en Joris van de Berg (commentator NOS).</p>
