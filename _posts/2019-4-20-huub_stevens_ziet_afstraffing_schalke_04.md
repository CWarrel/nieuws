---
layout: post
title: "Huub Stevens ziet afstraffing Schalke 04"
date: Sat, 20 Apr 2019 23:05:47 +0200
category: sport
externe_link: "https://www.telegraaf.nl/sport/3475270/huub-stevens-ziet-afstraffing-schalke-04"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1189724e-63b0-11e9-8fb5-02c309bc01c1.jpg"
---

<p class="intro">Het is Schalke 04 niet gelukt verder afstand te nemen van de degradatiezone. De ploeg van trainer Huub Stevens verloor met grote cijfers van Hoffenheim: 2-5. Voor Schalke is het de vierde thuiswedstrijd in de Bundesliga op een rij die verloren gaat.</p> <p>Schalke stond bij rust, na goals van Ishak Belfodil en Andrej Kramaric, met 2-0 achter en mocht na een benutte penalty van Daniel Caligiuri heel even hopen op een punt. Kort na die strafschop bracht Adam Szalai de marge weer op twee en Nadiem Amiri en opnieuw Belfodil maakten het pijnlijk voor de thuisploeg. De 2-5 van Guido Burgstaller zullen veel afgedropen en teleurgestelde fans ter kennisgeving hebben aangenomen.</p><p>De nederlaag van Schalke, waar Jeffrey Bruma bankzitter was, blijft zonder grote gevolgen. Het blijft 15e en nummer 16 VfB Stuttgart verloor met 6-0 bij Augsburg. Ook de nummer 17, FC NÃ¼rnberg, kwam niet tot winst. Met nog vier duels te gaan staat het elftal van Stevens zes punten boven de degradatiezone. Hoffenheim staat 6e en doet nog volop mee om plaatsing voor Europees voetbal.</p><p>Bekijk ook de uitslagen, het programma en de stand in de Bundesliga.</p>
