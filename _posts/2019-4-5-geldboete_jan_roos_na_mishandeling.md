---
layout: post
title: "Geldboete Jan Roos na mishandeling"
date: Fri, 05 Apr 2019 16:39:26 +0200
categories: 
- entertainment 
- gossip 
externe_link: "https://www.telegraaf.nl/entertainment/3401605/geldboete-jan-roos-na-mishandeling"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6e59567a-57b1-11e9-9fc0-0217670beecd.jpg"
---

<p class="intro">Opiniemaker Jan Roos (42) heeft een boete van 750 euro gekregen wegens mishandeling. De politierechter in Alkmaar noemde het vrijdag bewezen dat hij in mei vorig jaar een 16-jarige jongen een klap heeft gegeven. De straf was gelijk aan de eis van de officier van justitie.</p> <p>Het bewuste incident deed zich vorig jaar mei voor op het terras van een café in Bergen. Volgens het slachtoffer zocht Roos de confrontatie en kreeg hij zonder directe aanleiding een vuistslag in het gezicht. De jongen liep een hersenschudding, nekpijn, mondbloedingen en een losse voortand op.</p><p>Roos ontkende klappen te hebben uitgedeeld. Hij zou toen hij het café wilde inlopen zijn belaagd door een groepje jongeren, dat hem eerst uitschold en daarna bedreigde. Hij voelde zich daarbij op een gegeven moment zo in het nauw gedreven, zei hij, dat hij in een reflex een afwerende beweging maakte toen een van de jongens dreigend op hem af kwam.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
