---
layout: post
title: "Wat gebeurt er vandaag in Utrecht?"
date: Thu, 18 Apr 2019 04:08:26 GMT
category: utrecht
externe_link: "https://www.ad.nl/utrecht/wat-gebeurt-er-vandaag-in-utrecht~aae106f7/"
feature_image: "https://images1.persgroep.net/rcs/0o3dmfsb46AeejAtRJNrAL5BZYI/diocontent/145743581/_fitwidth/400/?appId=21791a8992982cd8da851550a453bd7f&quality=0.7"
---

Twee mannen van 22 jaar oud horen vandaag welke straf zij krijgen voor het vernielen en in brand steken van een auto in Kanaleneiland op 28 december van vorig jaar. De twee werden na de brandstichting met behulp van een drone en een warmtecamera aangehouden op de Croeselaan. Begin deze maand eiste de officier van justitie tegen een van de mannen negen maanden cel, waarvan drie voorwaardelijk. Net als een contactverbod met de medeverdachte. Bij de ander koos de officier voor het toepassen van jeugdstrafrecht - de reclassering adviseerde dit vanwege het lage IQ van de verdachte. Het OM eiste 150 dagen jeugddetentie, waarvan 85 voorwaardelijk. Ook wil het OM het duo de brandschade (ruim 3000 euro) laten vergoeden.
