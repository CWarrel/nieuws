---
layout: post
title: "Nieuw album met nooit eerder uitgebrachte nummers van Prince"
date: Thu, 25 Apr 2019 10:38:59 +0200
category: entertainment
externe_link: "https://www.telegraaf.nl/entertainment/3493176/nieuw-album-met-nooit-eerder-uitgebrachte-nummers-van-prince"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9279d212-6735-11e9-9635-02c309bc01c1.jpg"
---

<p class="intro">Nabestaanden van Prince brengen in juni een nieuw album van de in 2016 overleden zanger uit. Op de plaat staan door Prince ingezongen liedjes die hij schreef voor andere artiesten, laten de erven weten in een verklaring aan Amerikaanse media.</p> <p>Op het album Originals staan vijftien nummers waarvan er veertien nooit eerder door Prince zijn uitgebracht. Jay Z en manager Troy Carter werden door de nabestaanden gevraagd om de plaat samen te stellen. Zij kozen ervoor om onder meer Make-Up, geschreven voor Vanity 6, Baby, You’re a Trip van Jill Jones en You’re My Love van Kenny Rogers op de tracklist te zetten. Nothing Compares 2 U, eerder gezongen door onder anderen Sinnead O’Connor, is het enige liedje dat de zanger eerder al uitbracht.</p><p>Originals is vanaf 7 juni, op de verjaardag van Prince, twee weken lang exclusief te beluisteren bij Jay Z’s streamingdienst Tidal. Daarna is het album ook te koop en te horen via andere kanalen.</p>
