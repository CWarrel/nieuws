---
layout: post
title: "Duizenden demonstranten in Belgrado tegen Servische president Vucic"
date: Sat, 13 Apr 2019 19:02:24 +0200
category: nieuws
externe_link: "https://nos.nl/l/2280297"
feature_image: "https://nos.nl/data/image/2019/04/13/543362/1008x567.jpg"
---

<p>In de Servische hoofdstad Belgrado zijn duizenden demonstranten op straat om het vertrek van president Aleksandar Vucic te eisen. Agenten van de oproerpolitie zijn in het parlementsgebouw omdat ze willen voorkomen dat de oppositie het bestormt.</p>
<p>De betogers zeggen dat Vucic autocratisch is en willen meer democratie, persvrijheid en vrije en eerlijke verkiezingen. Vucic ontkent dat hij autocraat is en zei dat met het protest van vandaag "niets zal worden bereikt" en dat onruststokers uit de straten zouden "worden verwijderd".</p>
<p>De Alliantie voor ServiÃ«, een brede groepering van 30 partijen en organisaties, had mensen in het hele land opgeroepen om naar de hoofdstad te komen. Maar vanuit verschillende plaatsen reden veel bussen niet naar Belgrado vanwege een "gebrek aan brandstof", melden lokale media.</p>
<h2>Macht overnemen</h2>
<p>De protesten begonnen in december. Directe aanleiding was de mishandeling van Borko Stefanovic, voorzitter van een linkse partij. Vucic veroordeelde die actie van eind november, maar de oppositie acht hem medeverantwoordelijk.</p>
<p>De spanning liep deze week op toen regeringsgezinde media en functionarissen de oppositie ervan beschuldigden dat ze staatsinstellingen wilden bestormen en met geweld de macht wilden overnemen. President Vucic heeft medestanders opgeroepen komende vrijdag in Belgrado de straat op te gaan.</p>
