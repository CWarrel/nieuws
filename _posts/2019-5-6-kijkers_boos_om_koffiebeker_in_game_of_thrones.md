---
layout: post
title: "Kijkers boos om koffiebeker in Game of Thrones"
date: Mon, 06 May 2019 11:50:58 +0200
category: entertainment
externe_link: "https://www.telegraaf.nl/entertainment/3541963/kijkers-boos-om-koffiebeker-in-game-of-thrones"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7de8ded0-6fe4-11e9-8d0e-02d1dbdc35d1.png"
---

<p class="intro">De nieuwe aflevering van Game of Thrones heeft zondag flink het stof op social media doen opwaaien. Dit keer ging het niet over bloederige vechtscènes of naakte lichamen maar over een wegwerpkoffiebeker, mogelijk afkomstig van Starbucks.</p> <p>De witte kartonnen beker met plastic deksel stond op tafel in een scène met Daenerys Targaryen, gespeeld door Emilia Clarke. Of de beker per ongeluk is opgedoken of er bewust door de makers is neergezet, is niet duidelijk. Kijkers speculeren er op internet in ieder geval flink op los. Zo winden fans van de populaire fantasyserie zich erover op dat de beker zeer misplaatst is in de wereld waarin de show zich afspeelt. Andere kijkers vragen zich juist af of Daenerys zou genieten van een cappuccino of een icecoffee.</p><p>De aflevering maakt deel uit van het achtste en laatste seizoen van Game of Thrones. De serie beleeft over twee weken zijn ontknoping.</p>
