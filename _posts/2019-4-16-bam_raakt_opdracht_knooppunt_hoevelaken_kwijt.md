---
layout: post
title: "BAM raakt opdracht knooppunt Hoevelaken kwijt"
date: Tue, 16 Apr 2019 13:50:57 +0200
categories: 
- financieel 
- koersen 
externe_link: "https://www.telegraaf.nl/financieel/3452660/bam-raakt-opdracht-knooppunt-hoevelaken-kwijt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eea48644-603d-11e9-9af6-0217670beecd.jpg"
---

<p class="intro">Een consortium rond bouwbedrijf BAM is de opdracht voor de aanpak van het snelwegknooppunt Hoevelaken kwijt. Het contract wordt ontbonden omdat Rijkswaterstaat en het consortium, waar ook branchegenoot Van Oord en ingenieurs- en adviesbureau Arcadis deel van uitmaakten, het niet eens konden worden over de financiële risico's. Dat schreef minister Cora van Nieuwenhuizen van Infrastructuur en Waterstaat in een Kamerbrief.</p> <p>Bij de gunning van het project was een nieuwe contractvorm gebruikt, waarbij het consortium zowel de planningsfase als de bouw op zich zou nemen. Daarmee moest meer mogelijk gemaakt worden, maar uiteindelijk bleken er juist meer onzekerheden dan verwacht en grotere financiële risico's dan Rijkswaterstaat had begroot. Het consortium rondt de planningsfase af. Daarna wordt de opdracht opnieuw aanbesteed.</p><p>Het consortium rond BAM had de opdracht midden 2015 gekregen. Financiële details zijn niet bekendgemaakt, maar het zou om enkele honderden miljoenen gaan.</p>
