---
layout: post
title: "Overmars: ’Alleen Van Gaal achtte dit mogelijk’"
date: Wed, 17 Apr 2019 13:17:46 +0200
category: sport
externe_link: "https://www.telegraaf.nl/sport/3459221/overmars-alleen-van-gaal-achtte-dit-mogelijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7cbdf536-6102-11e9-b144-0255c322e81b.jpg"
---

<p class="intro">Niemand achtte het denkbaar dat Ajax de halve finales van de Champions League zou kunnen halen. Ook directeur voetbalzaken Marc Overmars vond het geen realistische gedachte.</p> <p>„Eigenlijk dacht niemand dat het kon, behalve misschien Louis van Gaal. Die zei een paar maanden geleden dat Ajax wel zo ver zou kunnen komen. Ik geloofde hem toen niet”, sprak hij woensdag bij de NOS, een dag na de stuntzege op Juventus.</p><p>Overmars was nog steeds verbaasd. „Voor de wedstrijd twijfelde ik wel of we een kans hadden. Juventus had de hele week vrij gekregen om zich op te laden en wij spelen bijna om de drie dagen. Het was een monsterklus. Als je de voorronden meeneemt, hebben we bijna twintig wedstrijden extra gespeeld. Voor de spelers en de staf is het een buitengewone prestatie.”</p><p>Ajax won dit seizoen van ook Benfica en Real Madrid. „We verslaan die ploegen met een bepaald soort voetbal waar ik heel trots op ben. Dit is goede reclame voor het Nederlands voetbal”, zei de voormalig aanvaller, die na de overwinning een buikschuiver maakte in het stadion. „Dat doe je eens, maar nooit meer.”</p>
