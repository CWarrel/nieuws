---
layout: post
title: "'Transavia verzwakt door plannen AF-KLM'"
date: Wed, 17 Apr 2019 07:14:19 +0200
categories: 
- financieel 
- koersen 
externe_link: "https://www.telegraaf.nl/financieel/3456350/transavia-verzwakt-door-plannen-af-klm"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c5eecc54-60cf-11e9-8c76-02d1dbdc35d1.jpg"
---

<p class="intro">De huidige centralisatieplannen van Air France-KLM tasten het voortbestaan van vakantievlieger Transavia aan. Daarvoor waarschuwt voorzitter Hans Bakker van de raad van commissarissen van Transavia in De Telegraaf.</p> <p>Onderdeel van het plan is het benoemen van een aparte Transavia-baas in de houdstermaatschappij, dat onder meer de invulling van het merk moet bepalen. Ook moet er een centraal plan komen voor Transavia.</p><p>„Het Transavia-belang dreigt te verwateren door deze centralisatieplannen. Wij zijn een bedrijf met lef en sterke eigen cultuur. Als prijsvechter moet je elke dag, voortdurend, bezig zijn met lagere kosten. Wij kennen de markt hier en zitten er dicht op. Dat laat je los op het moment als de beslissingen genomen worden in Parijs”, aldus de scheidend commissaris in de krant.</p><p>Concurrenten als Ryanair en easyJet werken wel met een centrale Europese aansturing. Dat werkt niet in een luchtvaartgroep als Air France KLM, aldus Bakker. „Wat weet de holdingbaas in Parijs van de markt in Nederland? Die moet dan het ene moment praten over first class van Air France en het volgende moment of Transavia een extra vlucht naar Cyprus moet doen. Dat kunnen we prima zelf afwegen. De voordelen zie ik niet, de nadelen wel. Uiteindelijk verzwakt Transavia, omdat de focus ontbreekt.”</p>
