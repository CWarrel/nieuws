---
layout: post
title: "Halvering groeiverwachting Duitse economie"
date: Wed, 17 Apr 2019 11:19:11 +0200
categories: 
- financieel 
- koersen 
externe_link: "https://www.telegraaf.nl/financieel/3458157/halvering-groeiverwachting-duitse-economie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2415d738-60f2-11e9-8d0e-02d1dbdc35d1.jpg"
---

<p class="intro">De Duitse regering halveert haar verwachting voor de economische groei in 2019. Het ministerie van Economische Zaken rekent nu op een groei met 0,5 procent voor de Duitse economie, terwijl in januari nog 1 procent werd voorspeld.</p> <p>De verlaging van de groeiverwachting voor de grootste economie van Europa was overigens vorige week al gelekt naar Duitse media. De economie van Duitsland ondervindt tegenwind van de afzwakkende wereldeconomie, de aanhoudende handelsspanningen en onzekerheid door de brexit.</p><p>Eerder deze maand verlaagden vijf vooraanstaande Duitse onderzoeksinstituten ook al hun economische prognoses. Zij rekenen nu voor dit jaar op een groei van 0,8 procent, van een eerder voorspelde 1,9 procent.</p>
