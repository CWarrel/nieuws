---
layout: post
title: "'Wereldhave biedt weinig positief nieuws'"
date: Fri, 26 Apr 2019 10:18:51 +0200
categories: 
- financieel 
- koersen 
externe_link: "https://www.telegraaf.nl/financieel/3499461/wereldhave-biedt-weinig-positief-nieuws"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/44e6d6d6-67fc-11e9-8c76-02d1dbdc35d1.jpg"
---

<p class="intro">Winkelvastgoedfonds Wereldhave bood met zijn kwartaalbericht ,,meer van hetzelfde'', met weinig positief nieuws. Dat schrijven analisten van ING. Ze wijzen onder andere op problemen met de Franse portefeuille, waar meer panden leegstaan en huurders te maken hebben met dalende bezoekersaantallen.</p> <p>In Nederland hangen recente faillissementen van winkelketens als donkere wolken boven de markt.</p><p>De bezettingsgraad van het vastgoed van Wereldhave daalde het eerste kwartaal dan ook tot 95,2 procent, tegenover 96,3 procent eind vorig jaar. Dat kan een probleem worden voor de verhouding tussen leningen en de waarde van bezittingen van Wereldhave. Die steeg door extra investeringen tot 38,4 procent, terwijl het volgens ING zaak is deze zogeheten loan-to-value ratio onder de 40 procent te houden. Wereldhave kan zich dus amper afwaarderingen op zijn bezittingen veroorloven, beargumenteren de marktvorsers.</p><p>ING hanteert een sell-advies en koersdoel van 25 euro voor Wereldhave. Het aandeel stond vrijdagochtend omstreeks 10.05 uur 4,9 procent lager op 23,56 euro.</p>
