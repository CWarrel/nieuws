---
layout: post
title: "Pretentieloos maar plezierig bioscoopvervolg op de gelijknamige jeugdserie ★★★☆☆"
date: Wed, 17 Apr 2019 16:09:00 GMT
categories: 
- entertainment 
- cultuur 
externe_link: "https://www.volkskrant.nl/nieuws-achtergrond/circus-noel-een-pretentieloos-maar-plezierig-bioscoopvervolg-op-de-gelijknamige-jeugdserie~b47a7df2/"
feature_image: "https://images2.persgroep.net/rcs/3ChzlzvP4g3rR7fDecV8xqxI3PI/diocontent/145716148/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Het meisje Karo (Luna Wijnands) heeft het helemaal gehad met haar ruziënde ouders. Dus gaat ze er stiekem vandoor met het vrolijke Circus Noël, waar haar grote liefde Tonie (Tommy van Lent) werkt als koorddanser. Hij is ook knettergek op haar, maar durft dat niet te laten merken, hoe bang hij ook is dat beste vriend Victor (Samuel Beau Reurekas) Karo voor zijn neus wegkaapt. En zo speelt er van alles en nog wat, in dit pretentieloze maar plezierige bioscoopvervolg op de gelijknamige jeugdserie, van stuntelende jongleurs en een verdwenen tent tot oud acrobatenzeer. De van tv overgewaaide cast is leuk, de sfeer gemoedelijk, en Tygo Gernandt doet zijn ding als norse, Russische voormalige paardrijdvirtuoos.
