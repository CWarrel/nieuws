---
layout: post
title: "Solskjaer wil uitschakeling Champions League snel vergeten"
date: Fri, 19 Apr 2019 13:46:32 +0200
category: sport
externe_link: "https://www.telegraaf.nl/sport/3470849/solskjaer-wil-uitschakeling-champions-league-snel-vergeten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f5260a9e-6298-11e9-bf44-02d2fb1aa1d7.jpg"
---

<p class="intro">Ole Gunnar Solskjaer heeft zijn spelers bij Manchester United op het hart gedrukt de uitschakeling in de Champions League zo snel mogelijk te vergeten.</p> <p>De Engelse recordkampioen bleef steken in de kwartfinales, waarin FC Barcelona zowel op Old Trafford (0-1) als in Camp Nou (3-0) te sterk bleek. „We moeten meteen de focus leggen op de komende wedstrijden. Er wacht ons een geweldige week. We spelen drie duels in acht dagen tijd, daar moeten we ons op richten”, zei de Noorse manager.</p><p>ManUnited speelt zondag op Goodison Park tegen Everton en ontvangt daarna stadgenoot Manchester City (woensdag) en Chelsea (zondag 28 april) op Old Trafford. De ploeg van Solskjaer kan goede zaken doen in de strijd om een ticket voor de Champions League. Achter de titelkandidaten Liverpool en Manchester City strijden Tottenham Hotspur (67 punten), Arsenal, Chelsea (beide 66) en ManUnited (64) om de resterende twee tickets.</p><p>„We hadden dolgraag in de halve finales van de Champions League gestaan, maar dat is niet het geval. Als we volgend seizoen weer in de Champions League willen spelen, dan moeten we zorgen dat we in de top vier komen”, aldus Solskjaer.</p><p>Bekijk hier het programma, de uitslagen en de stand in de Premier League.</p>
