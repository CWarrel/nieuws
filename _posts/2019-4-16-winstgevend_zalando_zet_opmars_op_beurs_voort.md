---
layout: post
title: "Winstgevend Zalando zet opmars op beurs voort"
date: Tue, 16 Apr 2019 09:35:14 +0200
categories: 
- financieel 
- koersen 
externe_link: "https://www.telegraaf.nl/financieel/3450625/winstgevend-zalando-zet-opmars-op-beurs-voort"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/51295fde-601a-11e9-b343-02c309bc01c1.jpg"
---

<p class="intro">De koers van het aandeel van webwinkel Zalando maakte dinsdag een sprong op de beurs in Frankfurt. Aanleiding was de handelsupdate over het eerste kwartaal van het jaar waarbij de Duitse webwinkel tegen de verwachting in zwarte cijfers schreef. Het aandeel noteerde in de vroege handel bijna 10 procent hoger. Tot aan dinsdag won Zalando dit jaar al ruim twee derde aan beurswaarde.</p> <p>Volgens Zalando kwam de operationele winst in de eerste maanden van het jaar uit op enkele miljoenen zonder een exact bedrag te noemen. Kenners hielden in doorsnee rekening met een verlies van circa 10 miljoen euro.</p><p>Het is voor het vierde kwartaal op rij dat Zalando de verwachtingen van analisten wist te overtreffen. Zalando stelde zich eerder als doel om in vijf jaar tijd net zo groot te worden als de Zweedse kledingreus Hennes &amp; Mauritz (H&amp;M), waarbij het duidelijk meer winst wil maken. Dit jaar rekent de webwinkel op een lichte winstgroei.</p>
