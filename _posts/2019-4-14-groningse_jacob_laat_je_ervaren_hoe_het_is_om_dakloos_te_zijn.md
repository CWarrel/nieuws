---
layout: post
title: "Groningse Jacob laat je ervaren hoe het is om dakloos te zijn"
date: Sun, 14 Apr 2019 10:00:01 +0200
category: binnenland
externe_link: "http://feeds.nos.nl/~r/nosnieuwsbinnenland/~3/38jj6eaZmtA/2280382"
feature_image: "https://nos.nl/data/image/2019/04/14/543502/1008x567.jpg"
---

<p>Wat denk jij als je een dakloze ziet? Volgens Daniël Matulessy (38) van Het Kopland, een stichting die onder meer de opvang van daklozen in het noorden van Nederland regelt, bestaan er nog steeds een hoop vooroordelen. "Dus worden daklozen vaak niet begrepen of op een verkeerde manier benaderd."</p>
<p>Daarom bedacht hij samen met anderen The Homeless Experience. Daarbij kan je een dag lang ervaren waar je in het Groningse straatleven allemaal tegenaan loopt. "Want op het moment dat je iemand laat ervaren hoe moeilijk het is, kijken ze ineens op een heel andere manier naar daklozen", vertelt Daniël.</p>
<p>Tijdens de dag ontdek je bijvoorbeeld hoe lastig het is om een inkomen te regelen of hulp te krijgen. Bekijk het in de video hieronder:</p>
<p>De cijfers over het aantal daklozen in Nederland lopen uiteen. Volgens de laatste schatting van het CBS zijn er in totaal 30.500 dakloze mensen Nederland. Van hen is 41 procent tussen de 18 en 30 jaar. De Federatie Opvang, de organisatie van zo'n zeventig opvanginstellingen, telde in 2017 zo'n 70.000 mensen die aanklopten voor onderdak.</p>
<p>Jacob (52) is nu drieënhalf jaar dakloos en vond The Homeless Experience meteen een goed idee. Samen met de mensen van Het Kopland verzorgt hij de tour door de stad. Hartstikke leuk, vindt hij, vooral omdat er vaak groepen of studenten meelopen die in de zorg werken.</p>
<p>"Zij zitten straks aan de andere kant van het bureau. Als ze door deze ervaring merken waar we allemaal tegenaan lopen, worden ze zich bewuster van onze problemen", zegt Jacob. En dat het een spel is waarbij je dakloos bent, maakt hem niks uit. "Als je het mensen op een leuke manier laat ervaren, steek je er alleen maar meer van op. Maar het moet wel realistisch blijven, geen poppenkast dus."</p><img src="http://feeds.feedburner.com/~r/nosnieuwsbinnenland/~4/38jj6eaZmtA" height="1" width="1" alt=""/>
