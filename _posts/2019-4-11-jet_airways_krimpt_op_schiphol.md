---
layout: post
title: "Jet Airways krimpt op Schiphol"
date: Thu, 11 Apr 2019 11:21:11 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5bd7a9cc-5c3c-11e9-b673-0255c322e81b.jpg"
---

<p class="intro">Jet Airways stopt met vluchten tussen Amsterdam en Toronto. Dat maakte de Indiase luchtvaartmaatschappij en partner van KLM donderdagochtend bekend.</p> <p>Jet Airways balanceert al weken op de rand van de afgrond, maar hield de vluchten richting haar basis in Amsterdam de afgelopen weken nog vol. Woensdag werd bekend dat er een Boeing 777 van Jet aan de ketting ligt op Schiphol, als gevolg van achterstallige betalingen aan vrachtafhandelaar WFS. Anderhalf jaar geleden kondigden Air France KLM en Jet Airways een intensieve samenwerking aan. Dit gebeurde nadat Jet Airways haar basis had verplaatst van Brussel naar Schiphol.</p><p>De vliegmaatschappij voerde vier vluchten per dag uit, drie naar India en één naar Toronto. Klanten worden omgeboekt of krijgen hun geld terug voor de vluchten naar Toronto, aldus Jet Airways.</p>
