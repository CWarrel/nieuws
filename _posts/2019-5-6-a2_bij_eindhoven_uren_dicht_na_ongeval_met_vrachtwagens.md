---
layout: post
title: "A2 bij Eindhoven uren dicht na ongeval met vrachtwagens"
date: Mon, 06 May 2019 10:39:12 +0200
category: binnenland
externe_link: "https://www.telegraaf.nl/nieuws/3541598/a2-bij-eindhoven-uren-dicht-na-ongeval-met-vrachtwagens"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/992d3368-6ff2-11e9-93c9-02c309bc01c1.jpg"
---

<p class="intro">Door een ernstig verkeersongeval met twee vrachtwagens maandagochtend bij Eindhoven is de Belgische chauffeur van een van de trucks zwaargewond geraakt. De andere chauffeur, een 30-jarige Nederlander, raakte lichtgewond. Beiden zijn naar het ziekenhuis gebracht. Als gevolg van het ongeval werden twee van de drie rijstroken van de A2 richting noorden afgesloten. Er is een grote ravage ontstaan.</p> <p>Volgens Rijkswaterstaat moeten automobilisten rekening houden met lange files en kan de stremming tot 14.15 uur duren. Dat heeft te maken met het bergen van de voertuigen en het schoonmaken van de snelweg. Een deel van de lading lege flessen van een vrachtwagen is op de rijbaan terechtgekomen.</p><p>Het ongeluk gebeurde volgens de politie toen een vrachtwagen op de snelweg A2 ter hoogte van knooppunt Batadorp bovenop een andere vrachtwagen botste, die met pech stilstond op de vluchtstrook. De Belgische chauffeur van het stilstaande voertuig raakte zwaargewond, vermoedelijk omdat hij tijdens de aanrijding naast zijn truck stond. De Nederlandse chauffeur van de andere vrachtwagen wordt na ontslag uit het ziekenhuis meegenomen naar het politiebureau voor verhoor.</p><p>De politie zoekt getuigen van het ongeval om een beeld van de oorzaak te krijgen.</p>
