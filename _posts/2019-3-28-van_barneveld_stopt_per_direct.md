---
layout: post
title: "Van Barneveld stopt per direct"
date: Thu, 28 Mar 2019 23:10:25 +0100
categories: 
- sport 
- darts 
externe_link: "https://www.telegraaf.nl/sport/3364594/van-barneveld-stopt-per-direct"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0c8f1ab8-522c-11e9-8a3a-02d1dbdc35d1.jpg"
---

<p class="intro">Raymond van Barneveld heeft donderdagavond na zijn kansloze nederlaag tegen Michael van Gerwen in Rotterdam Ahoy aangegeven dat hij per direct stopt met darten.</p> <p>„Bij opkomst voelde ik al: dit wordt mijn laatste wedstrijd ooit”, vertelde de 51-jarige Hagenaar. „ Er is geen greintje twijfel. Het heeft geen zin meer. Ik moet komende week naar Barnsley, wat moet ik daar doen? Kom op.” Een dag eerder stelde hij na de nederlaag (1-7) tegen Daryl Gurney en de directe degradatie uit de Premier League nog dat hij toch het wereldkampioenschap wilde halen. Daar droomde de voormalige postbode immers van een waardig afscheid. Amper 24 uur later was ook dat geloof helemaal weg.</p><p>De 7-1 nederlaag tegen Van Gerwen in de Premier League was de druppel voor Barney, die dit jaar bijna zonder uitzondering slechte resultaten boekt. Plaatsing voor zijn favoriete toernooi is dan zowat een utopie „In mijn eigen land word ik met 7-1 vernederd, hoe kan ik hier mee omgaan? Ik ben moe.”</p><p>Bekijk hieronder het moment waarop Van Barneveld zijn afscheid aankondigt:</p><p>Wereldtitels</p><p>Van Barneveld werd in zijn geweldige loopbaan vijf keer wereldkampioen, maar kan het nu niet meer opbrengen. De pijn straalt er aan alle kanten af bij de dartslegende. „Ik had mezelf altijd voorgenomen dat ik door wilde tot mijn 55e. Maar ik merk gewoon dat ik op ben. Ik heb enorme privéproblemen. Elke week probeer ik het, maar elke keer lukt het niet. Ik wil die pijn niet meer voelen. Ik snap dat ik sponsors heb, maar die voelen mijn pijn niet.”</p><p>Lees hieronder in Telegraaf Extra meer over het plotselinge afscheid van Van Barneveld:</p><p>Van Barneveld werd in Ahoy weliswaar twee dagen lang gesteund door tienduizend in oranje uitgedoste fans, maar dat bracht niets extra’s in hem los. „De pijlen staan alle kanten op. Twee keer 7-1 verliezen is je grootste nachtmerrie. Wat heeft het nog voor zin? Zo vreselijk diep gaan en dan dit laten zien? Nee! Ik vind het heel erg. Ik wilde graag voor dit publiek iets moois laten zien”, stelde de naar een 30e plek op de wereldranglijst afgegleden darter.</p><p>Geen tweede viool</p><p>Zoals zo vaak de laatste maanden bleef Van Barneveld hangen in zijn negativiteit. „Ik spreek uit emotie. Ik ben realist. Misschien zal ik heel verbitterd worden. Wie weet had ik het WK gehaald, maar ik ben gewoon niet goed genoeg meer. Dat is de slotsom. Ik wil niet strijden om de tweede plek. Ik speel niet graag tweede viool. Het draait of om mij of helemaal niet om mij.”</p><p>Verklaring management</p><p>Dat Van Barneveld plotseling zijn vroegtijdige afscheid zou aankondigen, was op dat moment nog niet bekend bij zijn management. Na middernacht kwam manager Jaco van Bodegom via het officiële Twitteraccount van Barney met een statement.</p><p>„Raymond heeft twee zware avonden gehad en in al zijn emoties zei hij dat hij met pensioen gaat.” Ook geeft Van Bodegom aan dat ze inmiddels al een gesprek hebben gevoerd. „We hebben afgesproken om de komende dagen vrijaf te nemen en over de toekomst na te denken.”</p>
