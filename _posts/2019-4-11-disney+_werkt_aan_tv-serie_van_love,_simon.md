---
layout: post
title: "Disney+ werkt aan tv-serie van Love, Simon"
date: Thu, 11 Apr 2019 23:31:15 +0200
categories: 
- entertainment 
- sterren 
externe_link: "https://www.telegraaf.nl/entertainment/3433996/disney-werkt-aan-tv-serie-van-love-simon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/342b82bc-5ca1-11e9-8c76-02d1dbdc35d1.jpg"
---

<p class="intro">Het nieuwe kanaal Disney+ wil een televisieserie maken van de lhbt-film Love, Simon. Dat meldt het vakblad Variety donderdag.</p> <p>Love, Simon draaide vorig jaar in de bioscopen en vertelt over een tienerjongen (Nick Robinson) die worstelt met zijn coming-out. Het was de eerste grote Amerikaanse coming of age-film met een homoseksueel hoofdpersonage. Recensenten prezen de film onder meer omdat die voor niet-lhbt's invoelbaar maakte hoe lastig het kan zijn om op jonge leeftijd uit de kast te komen.</p><p>De film werd in Nederland onder meer onder de aandacht van het tienerpubliek gebracht door de populaire YouTube-ster Rutger Vink, die op zijn kanaal eerder vertelde over zijn moeilijke coming-out.</p><p>Regisseur Greg Berlanti, die de film maakte, is niet betrokken bij de ontwikkeling van de televisieserie. Meer details over de serie zijn nog niet bekend.</p>
