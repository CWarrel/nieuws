---
layout: post
title: "Amerikaanse moordverdachte: ’Was aan het slaapwandelen’"
date: Tue, 07 May 2019 09:09:45 +0200
categories: 
- entertainment 
- opinie 
externe_link: "https://www.telegraaf.nl/nieuws/3545922/amerikaanse-moordverdachte-was-aan-het-slaapwandelen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1e281b10-7097-11e9-9abf-0255c322e81b.jpg"
---

<p class="intro">Een 26-jarige man uit West Palm Beach (Florida), die ervan verdacht wordt in 2017 de 21-jarige vrouw Brooke Preston te hebben vermoord, zegt dat hij aan het slaapwandelen is geweest.</p> <p>Randy Herman, zoals de Amerikaan heet, zou de 21-jarige vrouw hebben doodgestoken, maar meent dat hij niet bewust was van zijn handelen.</p><p>De moeder en zus van Randy Herman bevestigen dat de man eerder aan het slaapwandelen is geweest. De verdediging schakelde forensisch psycholoog Charles Ewing in. Ewing stelt dat het kan zijn dat de man onbewust de vrouw stak, omdat hij zou hebben geslaapwandeld: „Hij wist niet dat wat hij deed verkeerd was.”</p><p>De aanklagers zijn van plan dinsdag een eigen forensisch psycholoog in te zetten om de uitspraken van Ewing te weerleggen.</p><p>Als Randy Herman wordt veroordeeld wegens moord kan hij een levenslange gevangenisstraf, zonder kans op vrijlating, krijgen.</p>
