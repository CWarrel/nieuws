---
layout: post
title: "Eis: 11 jaar voor doodslag op prostituee"
date: Tue, 09 Apr 2019 17:47:16 +0200
category: algemeen
externe_link: "https://www.telegraaf.nl/nieuws/3419546/eis-11-jaar-voor-doodslag-op-prostituee"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/89d2704e-5ae5-11e9-84d4-02c309bc01c1.jpg"
---

<p class="intro">Een 29-jarige man uit Ede zou volgens het Openbaar Ministerie (OM) een celstraf moeten krijgen van elf jaar wegens doodslag op een 32-jarige transgender uit Venezuela. Het slachtoffer werkte als prostituee en werd eind september 2017 dood gevonden in een woning in Arnhem. Verdachte Ferit V. bleef voor de rechtbank in Arnhem hartgrondig ontkennen dat hij betrokken was bij haar dood. Hij wilde dinsdag niet meer toelichten wat er is gebeurd „omdat hij toch niet wordt geloofd”.</p> <p>De verdachte had eerder toegegeven dat hij in de woning was omdat hij seks wilde hebben met de vrouw, maar dat hij schrok omdat ze een penis had. Dat wilde hij niet en daarom zou zij een andere vrouw voor hem regelen, aldus V. Opeens werden ze in het huis overvallen door drie mannen en raakte hij tijdens de vechtpartij buiten westen. Toen hij wakker werd, zag hij de vrouw onder het bloed op de grond liggen en ging hij er vandoor, zei hij. Maar de aanklager gelooft niets van dit scenario.</p>
