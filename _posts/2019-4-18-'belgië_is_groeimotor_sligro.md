---
layout: post
title: "'België is groeimotor Sligro"
date: Thu, 18 Apr 2019 09:29:04 +0200
categories: 
- financieel 
- koersen 
externe_link: "https://www.telegraaf.nl/financieel/3463143/belgie-is-groeimotor-sligro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cd38a692-61ab-11e9-b343-02c309bc01c1.jpg"
---

<p class="intro">Groothandelsbedrijf Sligro heeft in het eerste kwartaal op eigen kracht goede zaken gedaan in België. Analisten van KBC Securities zijn tevreden over de prestaties bij de zuiderburen. België zou een groeimotor voor het bedrijf kunnen worden, denken ze.</p> <p>Sligro meldde dat de opbrengsten op eigen kracht in Nederland afgelopen kwartaal met 1,6 procent zijn toegenomen en in België met 6,3 procent. Over de gehele linie vielen de omzetcijfers over het eerste kwartaal wel wat tegen. Het groothandelsbedrijf merkte dat het consumentenvertrouwen in zowel Nederland als België achteruit is gegaan. Ook speelt mee dat Pasen wat later valt dan vorig jaar.</p><p>Volgens KBC is er geen reden om de eerder door de analisten uitgesproken verwachtingen voor heel 2019 te herzien. Volgens de marktvorser trekt de groei in het tweede kwartaal waarschijnlijk weer wat aan.</p><p>Advies</p><p>KBC heeft zijn advies nog altijd staan op accumulate, met een koersdoel van 37,50 euro. De analisten denken dat in de huidige aandelenkoers de waarde van de Heineken-deal nog altijd niet volledig is ingeprezen. Sligro en Heineken kwamen in 2017 tot een definitief akkoord over de overname van de groothandelsactiviteiten van de brouwer.</p><p>Het aandeel Sligro noteerde donderdag omstreeks 09.10 uur 0,5 procent lager op 31,95 euro.</p>
