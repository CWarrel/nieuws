---
layout: post
title: "'Boskalis raakt baggerklus Elbe kwijt'"
date: Thu, 11 Apr 2019 09:52:42 +0200
category: financieel
externe_link: "https://www.telegraaf.nl/financieel/3428611/boskalis-raakt-baggerklus-elbe-kwijt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ff1a7d70-5c2e-11e9-b6df-02d2fb1aa1d7.jpg"
---

<p class="intro">Maritiem dienstverlener en baggeraar Boskalis is een opdracht in Duitsland kwijtgeraakt, zeggen analisten van ING die opmerkte dat concurrent CFE melding maakte van een vergelijkbaar contract. Boskalis was weliswaar eerder aangewezen als laagste bieder, maar had bij nadere bestudering niet aan de eisen van de aanbesteding voldaan.</p> <p>De baggerklus in de Elbe bij Cuxhaven zou Boskalis ongeveer 200 miljoen euro opleveren. Het is volgens de kenners niet gezegd dat dat gehele bedrag voor Boskalis uit beeld verdwijnt. Mogelijk gaat CFE een deel van de klus uitbesteden aan een of meerdere branchegenoten, zo liet Boskalis de marktvorsers weten. ING benadrukt dat de beurskoers normaal gesproken niet beweegt op nieuws over opdrachten, maar verwacht dat dit toch invloed kan hebben.</p><p>ING heeft een hold-advies voor Boskalis met een koersdoel van 26 euro. Het aandeel Boskalis stond donderdag rond 09.40 uur 0,3 procent lager op 23,48 euro.</p>
