---
layout: post
title: "Meisje (2,5) moederziel alleen op straat in Den Haag"
date: Tue, 07 May 2019 16:00:44 +0200
categories: 
- entertainment 
- opinie 
externe_link: "https://www.telegraaf.nl/nieuws/3549324/meisje-2-5-moederziel-alleen-op-straat-in-den-haag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c8b444b2-70d0-11e9-8873-0218eaf05005.png"
---

<p class="intro">De politie is met spoed op zoek naar familie van een 2,5 jaar meisje dat vanmorgen werd gevonden op de Laan van Wateringseveld in de Haagse wijk Ypenburg. Het meisje liep op straat en riep alleen maar ’Nani’. De politie vermoedt dat hiermee oma wordt bedoeld. „Heel veel meer komt er helaas niet uit”, aldus een woordvoerster van de politie die een dringend opsporingsbericht eruit heeft gedaan.</p> <p>Meteen na de vondst is de politie in de buurt op zoek gegaan naar mogelijke ouders van het meisje dat donker getint is. „Ook zijn we naar kinderdagverblijven in de buurt gegaan. Dat heeft nog niets opgeleverd.” Tevens heeft nog niemand zich gemeld bij een van de bureaus over een vermissing.</p><p>De peuter draagt een wit vest met roze capuchon en een zwart glitterrokje met een zilver riempje. Verder draagt ze te grote roze slippers, met roze glitters en bloemen van het merk Birkenstock.</p><p>Het gaat om een meisje van mogelijk Indische, Zuid-Amerikaanse of Aziatische komaf. Ze liep ter hoogte van de nummers 781 tot en met 791 op de Laan van Wateringsveld, maar de mensen in die straat herkennen haar niet.</p><p>’In goede handen’</p><p>Inmiddels is het meisje bij Jeugdzorg. „Het gaat goed met haar en ze is nu voorlopig in goede handen. We hopen snel haar familie te vinden”, aldus een politiewoordvoerster.</p>
