---
layout: post
title: "IMF in ban van kritiek Trump op Fed"
date: Sat, 13 Apr 2019 21:59:48 +0200
categories: 
- financieel 
- koersen 
externe_link: "https://www.telegraaf.nl/financieel/3441393/imf-in-ban-van-kritiek-trump-op-fed"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c3026fba-5e26-11e9-8c76-02d1dbdc35d1.jpg"
---

<p class="intro">De druk die de Amerikaanse president Donald Trump uitoefent op de Federal Reserve was afgelopen dagen een belangrijk onderwerp van gesprek op de voorjaarsvergadering van het Internationaal Monetair Fonds (IMF). Dat bleek zaterdag na afloop van de topbijeenkomst.</p> <p>IMF-topvrouw Christine Lagarde vertelde dat ze met veel centralebankiers heeft gesproken. Allemaal waren ze bezorgd over zaken als transparantie en de kans die ze krijgen om hun taken op een goede manier uit te voeren.</p><p>De Fran√ßaise refereerde niet expliciet aan de situatie in de Verenigde Staten. Eerder deze week deed de belangrijke IMF-econoom Tobias Adrian dat wel. Hij trok een parallel met praktijken van de Amerikaanse president Richard Nixon en waarschuwde dat het ongelofelijk belangrijk is dat de onafhankelijkheid van centrale banken niet wordt ondermijnd.</p><p>Trump heeft de Fed herhaaldelijk bekritiseerd en vindt dat de Amerikaanse koepel van centrale banken meer moet doen voor de economie. Vorige week riep hij het instituut nog op de rente te verlagen en weer obligaties op te gaan kopen.</p>
