---
layout: post
title: "Vuilnisman 'parkeert' wagen achter ongeval op A9 om erger te voorkomen"
date: Sat, 20 Apr 2019 16:28:32 +0200
category: nieuws
externe_link: "https://nos.nl/l/2281304"
feature_image: "https://nos.nl/data/image/2019/04/20/544917/1008x567.jpg"
---

<p>Vuilniswagenchauffeur Dirk van Mourik blijft er bescheiden onder, maar zijn daad vanmiddag op de A9 is niet onopgemerkt gebleven.</p>
<p>Toen Van Mourik een gekantelde caravan op de A9 richting Alkmaar zag liggen, parkeerde hij zijn vuilniswagen er dwars achter. Zo blokkeerde hij de twee linkerbanen om die te blokkeren en een groter ongeluk te voorkomen.</p>
<p>"Al het verkeer haalde allemaal capriolen uit om er voorbij te gaan. Iedereen was aan het proppen om naar de rechterbaan te gaan, dat brengt gevaarlijke situaties met zich mee. Dan maar de vuilniswagen er schuin voor", zegt hij tegen NH Nieuws.</p>
<p>Van Mourik bleef daarna op de hulpdiensten staan wachten met de man en vrouw van de gekantelde caravan. Die raakten bij het ongeluk niet gewond, maar waren wel erg geschrokken. "Ze waren me erg dankbaar dat ik met hen heb staan wachten tot de hulpdiensten er waren. Daar doe je het toch voor."</p>
<p>Op sociale media stromen positieve reacties op zijn actie binnen en wordt hij een held genoemd, maar dat vindt hij te veel eer. "Als chauffeur hoor je dit gewoon te doen als de mogelijkheid zich voordoet en je jezelf niet in gevaar brengt. Kleine moeite lijkt mij."</p>
