---
layout: post
title: "RBS waarschuwt weer voor brexitonzekerheid"
date: Fri, 26 Apr 2019 08:49:03 +0200
categories: 
- financieel 
- koersen 
externe_link: "https://www.telegraaf.nl/financieel/3498814/rbs-waarschuwt-weer-voor-brexitonzekerheid"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ad3487ea-67ef-11e9-af84-02d2fb1aa1d7.jpg"
---

<p class="intro">Royal Bank of Scotland (RBS) maakt zich nog steeds zorgen over de gevolgen die de onzekerheid rondom de brexit met zich meebrengt. Dat deed de door de Britse overheid gecontroleerde bank vrijdag in een handelsbericht over het eerste kwartaal.</p> <p>De bank denkt dat de onzekerheden voor de Britse economie een effect zullen hebben op besluiten van burgers om geld te lenen. Dat zal de inkomstengroei van de bank op korte termijn ,,uitdagender maken'', aldus het financiÃ«le concern. Het brexitproces is inmiddels tot minstens oktober uitgesteld.</p><p>RBS zette in het eerste kwartaal van het jaar een winst in de boeken van 707 miljoen pond, omgerekend ruim 818 miljoen euro. Dat was minder dan een jaar eerder maar duidelijk beter dan kenners in doorsnee hadden voorzien.</p><p>Donderdag bleek nog dat RBS op zoek moet naar een nieuwe bestuursvoorzitter. Ross McEwan kondigde aan te vertrekken, nadat hij ruim vijf jaar aan het hoofd heeft gestaan van de bank. Hij heeft een opzegtermijn van een jaar en stapt op als er een opvolger is gevonden.</p>
