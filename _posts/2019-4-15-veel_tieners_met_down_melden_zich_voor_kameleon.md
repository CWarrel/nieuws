---
layout: post
title: "Veel tieners met Down melden zich voor Kameleon"
date: Mon, 15 Apr 2019 20:20:01 +0200
category: entertainment
externe_link: "https://www.telegraaf.nl/entertainment/3449368/veel-tieners-met-down-melden-zich-voor-kameleon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/154cba3e-5fab-11e9-9405-0218eaf05005.jpg"
---

<p class="intro">Al meer dan vijftig acterende tienerjongens met het syndroom van Down hebben zich aangemeld voor de derde speelfilm over De Kameleon. Dat heeft regisseur Steven de Jong maandag bekendgemaakt. „We raken duidelijk een snaar”, voegt De Jong daaraan toe.</p> <p>Het Friese filmicoon maakte vorige week bekend te werken aan een derde deel in de succesvolle serie jeugdfilms. De nieuwe productie heet De Kameleon aan de ketting. In het verhaal is een belangrijke bijrol weggelegd voor een tienerjongen met Down.</p><p>De hoofdrol wordt gespeeld door Duke en Scott Huisman uit Waddinxveen, de tweeling die vorig jaar ook in de succesvolle serie over De Kameleon te zien was. In het derde deel wordt een jongen uit het dorp verdacht van het mishandelen van beesten op de boerderij. De jongens Klinkhamer gaan op onderzoek uit.</p><p>Private investeerders</p><p>Het scenario is af en de financiering is bijna rond. Het project wordt deels gefinancierd door private investeerders; ook het Filmfonds levert een bijdrage. Als alles voorspoedig verloopt, kan er al deze zomer worden gedraaid, stelt De Jong.</p><p>De titel verwijst overigens naar het feit dat de boot van de tweeling aan de ketting wordt gelegd omdat hij een vervuilende dieselmotor heeft. „Met deze film brengen we de tweeling definitief de 21e eeuw binnen”, lacht de maker. De vorige twee speelfilms kwamen in 2003 en 2005 uit en trokken 750.000 en 450.000 bezoekers naar de Nederlandse bioscopen.</p>
