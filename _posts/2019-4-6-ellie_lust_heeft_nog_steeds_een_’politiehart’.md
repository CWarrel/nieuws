---
layout: post
title: "Ellie Lust heeft nog steeds een ’politiehart’"
date: Sat, 06 Apr 2019 09:58:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3404080/ellie-lust-heeft-nog-steeds-een-politiehart"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/be264dee-5841-11e9-b141-0218eaf05005.jpg"
---

<p class="intro">Hoewel Ellie Lust officieel geen politieagente meer is, heeft ze nog wel steeds veel hart voor de zaak. „Formeel heb ik het label niet meer, maar het politiehart zit er wel nog steeds in”, zegt de oud-politieagente voor de camera van het ANP.</p> <p>Ellies politiehart gaat dan ook sneller kloppen van het programma Ellie op Patrouille, waarin ze internationale politieteams ondersteunt bij hun werk. Ook in de tweede reeks, die vanaf 14 april wordt uitgezonden op NPO1, maakte Ellie heftige dingen mee. „Het maken van het programma is heel intensief omdat we alles mee willen pakken wat mogelijk is”, vertelt ze.</p><p>Door de serie beseft Ellie nog meer dat de Nederlandse politie erg goed is. „Ik ben dan formeel geen politieagent meer, ik neem wel 31 jaar politie-ervaring mee op de reizen die ik maak. Daardoor kan ik goed de vergelijking maken.”</p><p>Of Ellie ooit zelf weer aan het werk gaat als agente durft ze niet te zeggen. „Ik sluit niets uit in het leven”, zegt ze. „Ik had een aantal jaren geleden ook niet kunnen bedenken dat ik een eigen televisieprogramma zou hebben.”</p>
