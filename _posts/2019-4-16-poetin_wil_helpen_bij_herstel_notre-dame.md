---
layout: post
title: "Poetin wil helpen bij herstel Notre-Dame"
date: Tue, 16 Apr 2019 12:39:41 +0200
category: buitenland
externe_link: "https://www.telegraaf.nl/nieuws/3452009/poetin-wil-helpen-bij-herstel-notre-dame"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8bba8500-6034-11e9-b4ef-0217670beecd.jpg"
---

<p class="intro">Kremlin-chef Vladimir Poetin heeft na de verwoestende brand in de Notre-Dame Frankrijk hulp aangeboden van Russische experts bij de wederopbouw van de kathedraal. Hij stelde voor de beste specialisten naar Frankrijk te sturen. „Die hebben grote ervaring in het restaureren van cultureel werelderfgoed”, zei het Kremlin dinsdag in Moskou.</p> <p>De kathedraal is van onschatbare culturele waarde voor Europa en de wereld, zei de Russische president in een brief aan zijn Franse collega Emmanuel Macron. „Het ongeluk dat deze nacht gebeurde doet ook pijn in de harten van de Russen.” De brand brak maandagavond uit in de wereldberoemde kerk in het hart van Parijs.</p><p>Ook Duitsland wil Frankrijk ondersteunen bij de wederopbouw. De Franse president Emmanuel Macron riep op tot hulp tot ver buiten Frankrijk, twitterde minister van Buitenlandse Zaken Heiko Maas. „Duitsland is daartoe in nauwe vriendschap bereid”, zegt de SPD-politicus. „We zijn verenigd in rouw. De Notre-Dame is cultureel erfgoed van de mensheid en symbool voor Europa.”</p><p>Wond</p><p>De Franse acteur Gérard Depardieu heeft de beelden van de brand in de Notre-Dame met ontzetting bekeken. Volgens hem is het een ’vreselijke wond voor de hele stad’.</p>
