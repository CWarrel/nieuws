---
layout: post
title: "3,7 miljoen tv-kijkers voor Juventus-Ajax"
date: Wed, 17 Apr 2019 08:47:03 +0200
category: nieuws
externe_link: "https://nos.nl/l/2280833"
feature_image: "https://nos.nl/data/image/2019/04/17/544263/1008x567.jpg"
---

<p>Ruim 3,7 miljoen tv-kijkers hebben gisteren Ajax zien winnen in de Champions League-wedstrijd tegen Juventus. De uitzending van Veronica was daarmee veruit het best bekeken Nederlandse tv-programma, meldt Stichting Kijkonderzoek (SKO). De nabeschouwing op dezelfde zender trok 2,2 miljoen kijkers, goed voor de tweede plaats.</p>
<p>Ajax versloeg de regerend Italiaanse kampioen in Turijn met 2-1. De wedstrijd vorige week in Amsterdam eindigde in 1-1. Die uitzending trok 3,5 miljoen tv-kijkers. Door dit resultaat staat Ajax voor het eerst in 1997 in de halve finales van de Champions League.</p>
<h2>PSV-AC Milan</h2>
<p>SKO is sinds 2002 verantwoordelijk voor het kijkcijferonderzoek. Slechts één Champions League-wedstrijd werd beter bekeken dan Juventus-Ajax: PSV-AC Milan in de halve finales van de Champions League in 2005. Daar keken 3,8 miljoen Nederlanders naar. PSV won met 3-1, maar verloor in Milaan met 2-0 en werd daardoor uitgeschakeld.</p>
<p>Zo vierden fans in Amsterdam de overwinning van Ajax:</p>
