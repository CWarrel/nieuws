---
layout: post
title: "Nieuwe zet Chinezen in schaakspel om 5G"
date: Mon, 15 Apr 2019 15:53:00 +0200
categories: 
- financieel 
- koersen 
externe_link: "https://www.telegraaf.nl/financieel/3447709/nieuwe-zet-chinezen-in-schaakspel-om-5-g"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c845ab08-5f85-11e9-b4ef-0217670beecd.jpg"
---

<p class="intro">De Chinese mededingingsautortiteiten zijn vrijdag binnengevallen bij telecombedrijf Ericsson. Het Zweedse bedrijf bevestigt de inval, met twintig man in het kantoor in Peking, tegenover de Wall Street Journal.</p> <p>Het onderzoek van de concurrentiewaakhond lijkt een nieuwe stap in de 5G-oorlog tussen China en Europa. De Chinezen vermoeden dat Ericsson te veel vraagt voor licenties op zijn patenten op technologie voor het razendsnelle mobiele netwerk, schrijven staatsmedia.</p><p>Ericsson heeft een waaier aan octrooien die nodig zijn om het 5G-netwerk, van basisstations tot smartphones, te laten werken. Het Chinese Huawei wil ondertussen een grote speler worden bij het aanleggen van 5G-netwerken wereldwijd, maar stuit daarbij in Europa en in Amerika op weerstand. Het Westen vreest dat de Chinese overheid via achterdeurtjes in Huawei-technologie kan spioneren.</p><p>Huawei ontkent die verdachtmakingen, maar als de VS en Europa voet bij stuk houden zou dat voor de Chinezen een enorme sof zijn.</p><p>Voor het Zweedse concern is China een belangrijke markt, waar 7% van de omzet vandaan komt.</p>
