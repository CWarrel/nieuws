---
layout: post
title: "Zeker 129 doden en honderden gewonden bij aanslagen in Sri Lanka"
date: Sun, 21 Apr 2019 06:50:39 +0200
category: nieuws
externe_link: "https://nos.nl/l/2281378"
feature_image: "https://nos.nl/data/image/2019/04/21/545042/1008x567.jpg"
---

<p>Bij aanslagen op zeker drie kerken en drie hotels in Sri Lanka zijn zeker 129 doden gevallen. Ruim 400 mensen raakten gewond.</p>
<p>Onder de slachtoffers zijn zeker negen buitenlandse toeristen, zegt de Sri Lankaanse politie. Over de nationaliteit van de slachtoffers is nog niets bekend.</p>
<p>Het Nederlandse ministerie van Buitenlandse Zaken zoekt uit of er Nederlandse slachtoffers zijn. Het ministerie zegt de situatie op de voet te volgen.</p>
<h2>Paasfeest</h2>
<p>In de hoofdstad Colombo zijn een kerk en drie vijfsterrenhotels getroffen: het Kingsbury-hotel, het Shangri-La Hotel en het Cinnamon Grand. Ook een kerk in Katuwapitiya, ten noorden van Colombo, en in Batticaloa aan de oostkust zijn getroffen.</p>
<p>In de kerken vierden gelovigen op het moment van de aanslagen het paasfeest. Alleen al in de kerk in Katuwapitiya zouden meer dan vijftig doden zijn gevallen.</p>
<p>De aanslagen zouden zijn gepleegd door zelfmoordterroristen. Over de achtergrond van de aanslagen is nog niets bekend. De daders lijken zich te hebben gericht op katholieken, rijken en toeristen.</p>
<p>Premier Wickremesinghe van Sri Lanka heeft de "laffe aanslag" in de sterkst mogelijke bewoordingen veroordeeld. "Ik roep alle Sri Lankanen in deze tragische tijd op om samen sterk te staan", schrijft hij op Twitter.</p>
