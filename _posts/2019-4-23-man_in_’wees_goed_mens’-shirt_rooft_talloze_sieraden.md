---
layout: post
title: "Man in ’Wees goed mens’-shirt rooft talloze sieraden"
date: Tue, 23 Apr 2019 19:00:43 +0200
category: opmerkelijk
externe_link: "https://www.telegraaf.nl/nieuws/3485563/man-in-wees-goed-mens-shirt-rooft-talloze-sieraden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/78c2fbfc-65e9-11e9-8fb5-02c309bc01c1.jpg"
---

<p class="intro">Een man met de tekst ’Wees een goed mens’ op zijn T-shirt heeft afgelopen week ongeveer 100.000 dollar aan sieraden buitgemaakt na een inbraak in een Amerikaans luxe warenhuis. Dat meldt de politie.</p> <p>Hij kon oorbellen, ringen en andere sieraden ontvreemden. Tv-station WSB-TV heeft camerabeelden gedeeld. „Op Goede Vrijdag besloot deze inbreker zijn Be A Good Human-shirt te dragen om in te breken in het Ringcrush-warenhuis. Dit verzin je niet”, zo vertellen de journalisten erbij.</p><p>„Ik heb de beelden gezien. Het is duidelijk, hij heeft veel kunnen roven”, vertelt Bailey Lehrer, de eigenaresse van het tamelijk kleine bedrijf, waarop een gemis van 100.000 dollar veel impact heeft. „Weet je, het is triest van al het harde werk. Elk sieraad wordt met de hand gemaakt. Dat duurt twee weken per stuk.”</p><p>De dief zou in totaal een uur binnen zijn geweest, ging nog naar het toilet, en vluchtte vervolgens weg. „Hij maakte er ook nog eens een gigantische bende van op de wc”, besluit Lehrer.</p>
