---
layout: post
title: "UEFA negeert Ajax ook bij ’individuele prijs’"
date: Fri, 19 Apr 2019 12:48:23 +0200
category: sport
externe_link: "https://www.telegraaf.nl/sport/3470451/uefa-negeert-ajax-ook-bij-individuele-prijs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a769b4c0-6290-11e9-9cd4-0217670beecd.jpg"
---

<p class="intro">Lionel Messi is door de UEFA uitgeroepen tot speler van de week in de Champions League. De Argentijn schakelde dinsdag met Barcelona Manchester United uit om een plaats in de halve finale.</p> <p>Messi zette Barça al binnen twintig minuten op een 2-0 voorsprong en plaveide daarmee de weg naar de laatste vier. Genoeg reden voor de Europese voetbalbond om de dribbelaar de individuele prijs toe te kennen. Messi is met ploeggenoten Jordi Alba en Marc-André ter Stegen ook opgenomen in het elftal van de week, waarin opmerkelijk genoeg niemand van Ajax staat.</p><p>Geen enkele speler van de Amsterdammers, die deze week mondiaal indruk maakten door na eerder Real Madrid ook Juventus in eigen huis de nek om te draaien, werd goed genoeg bevonden voor een plaats bij de eerste elf. Met Kevin de Bruyne, Raheem Sterling en Sergio Agüero staan er wel drie spelers van Manchester City in dat weliswaar won, maar toch werd uitgeschakeld door Tottenham Hotspur.</p><p>De Nederlandse voetballiefhebber moet zich tevreden stellen met de ’basisplaats’ van Virgil van Dijk, die scoorde voor Liverpool op bezoek bij FC Porto en in de halve finale het Barcelona van Messi treft.</p>
