---
layout: post
title: "Team Sky wacht niet op gevallen Froome"
date: Tue, 26 Mar 2019 19:48:27 +0100
categories: 
- sport 
- wielrennen 
externe_link: "https://www.telegraaf.nl/sport/3352558/team-sky-wacht-niet-op-gevallen-froome"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/123a1980-4ff8-11e9-ab10-0255c322e81b.jpg"
---

<p class="intro">Zijn ploeggenoten van Team Sky schoten niet te hulp toen Chris Froome onderuit ging bij een valpartij tijdens de tweede etappe van de Ronde van Catalonië.</p> <p>,Het is jammer dat het gebeurde, maar Chris is hier niet de kopman. Hij moet Egan Bernal helpen”, zei ploegleider Nicolas Portal. Het verklaarde waarom Froome na zijn uitglijder op 36 kilometer van het einde geen steun kreeg om hem terug te brengen naar het peloton. „Als we dat hadden gedaan, zouden we minder renners vooraan hebben gehad om Egan in de laatste beklimming te helpen.”</p><p>Froome kwam 14 minuten na etappewinnaar Michael Matthews binnen en kan de eindzege in de Spaanse rittenkoers vergeten. „We zullen hem nog wel nader onderzoeken, maar hij lijkt in orde”, aldus Portal.</p><p>De Belg Thomas De Gendt is de leider in het klassement. Bernal staat zevende op 2.47 minuten.</p>
