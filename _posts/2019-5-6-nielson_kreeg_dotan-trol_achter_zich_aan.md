---
layout: post
title: "Nielson kreeg Dotan-trol achter zich aan"
date: Mon, 06 May 2019 12:20:31 +0200
categories: 
- entertainment 
- gossip 
externe_link: "https://www.telegraaf.nl/entertainment/3542238/nielson-kreeg-dotan-trol-achter-zich-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a0fc108c-6fed-11e9-bf44-02d2fb1aa1d7.jpg"
---

<p class="intro">Nielson heeft Dotan, of een van zijn trollen, in het begin van zijn carrière achter zich aan gekregen. Onder een schuilnaam werden er via sociale media berichten naar de zanger gestuurd. En die waren niet heel positief...</p> <p>„Toen ik voor het eerst een concert in de Afas Live aankondigde, verscheen er online iemand die dingen schreef als: ‘Zou je dat nou wel doen, zo’n grote zaal? Die komt nooit vol”, zo vertelt Nielson aan Het Parool.</p><p>Nielson is niet te spreken over de acties van zijn collega. „Dotan? Pff… wat moet ik daarover zeggen? Nou vooruit, omdat verder iedereen laf z’n mond houdt dan. (...) Ik vind het vooral zonde van iemand die dat soort dingen totaal niet nodig had. Dat je aan je begin van je carrière jezelf een beetje extra promoot, alla. Maar als je al aan de top staat? En dat je dan niet alleen over jezelf schrijft, maar ook je collega’s afkraakt? Dan is er gewoon iets niet helemaal goed in je hoofd.”</p><p>Dotan liet een jaar geleden weten nepaccounts te hebben om zichzelf te promoten. Na die bekentenis was hij van de aardbodem verdwenen. Onlangs werd bekend dat hij een nieuw contract bij platenmaatschappij 8Ball Music heeft getekend.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
