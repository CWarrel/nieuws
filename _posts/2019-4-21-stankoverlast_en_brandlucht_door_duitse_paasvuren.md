---
layout: post
title: "Stankoverlast en brandlucht door Duitse paasvuren"
date: Sun, 21 Apr 2019 08:13:41 +0200
category: nieuws
externe_link: "https://nos.nl/l/2281384"
feature_image: "https://nos.nl/data/image/2019/04/21/545052/1008x567.jpg"
---

<p>Vanwege paasvuren in Duitsland is de luchtkwaliteit in delen van Nederland slecht. Onder meer vanuit Urk, Kampen, Assen en Amsterdam komen meldingen van een brandlucht en stankoverlast.</p>
<p>De oostenwind blaast de rook en roetdeeltjes van die vreugdevuren naar het westen. De waarden van de luchtkwaliteit variÃ«ren sterk van uur tot uur.</p>
<p>Het RIVM waarschuwde eerder deze week al dat de paasvuren konden leiden tot smog en een verslechtering van de luchtkwaliteit.</p>
<p>Vooral mensen met longaandoeningen of hart- en vaatziekten kunnen last krijgen van de smog. Hen wordt aangeraden om zich niet overmatig in te spannen.</p>
<p>Het RIVM adviseert mensen die last hebben van gezondheidsklachten door de smog om contact op te nemen met de huisarts of de plaatselijke GGD.</p>
<p>In Nederland worden paasvuren vandaag ontstoken, maar minder dan gebruikelijk. Veel gemeenten hebben de vreugdevuren verboden vanwege de aanhoudende droogte.</p>
<p>Vorig jaar kwamen er honderden klachten binnen over stankoverlast door de paasvuren in Duitsland en Nederland.</p>
