---
layout: post
title: "Architecten mogen voorstel doen voor spits van Notre-Dame"
date: Wed, 17 Apr 2019 15:00:34 +0200
category: nieuws
externe_link: "https://nos.nl/l/2280871"
feature_image: "https://nos.nl/data/image/2019/04/17/544313/1008x567.jpg"
---

<p>De regering van Frankrijk gaat architecten uit binnen- en buitenland vragen een ontwerp te maken voor de spits van de Notre-Dame. De bijna 100 meter lange torenspits kwam maandag naar beneden bij de grote brand in de Parijse kathedraal.</p>
<p>De architecten krijgen veel vrijheid. De nieuwe spits kan een replica van de oude worden, maar ook een heel nieuw ontwerp maakt kans. De uitkomst kan zelfs zijn dat de spits niet terugkeert, want de verdwenen spits werd pas in de negentiende eeuw op het middeleeuwse bouwwerk geplaatst.</p>
<h2>Belastingvoordelen</h2>
<p>De ontwerpwedstrijd werd aangekondigd door premier Philippe. Hij zei ook dat particulieren die geld geven voor het herstel van de Notre-Dame belastingvoordelen krijgen. Dat was al het geval voor bedrijven die geld beschikbaar stellen.</p>
<p>De teller voor ingezameld geld stond vanmorgen al op 880 miljoen euro. De verwachting is dat aan het eind van de dag meer dan 1 miljard euro is opgehaald.</p>
