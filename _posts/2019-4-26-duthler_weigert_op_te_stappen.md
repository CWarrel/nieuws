---
layout: post
title: "Duthler weigert op te stappen"
date: Fri, 26 Apr 2019 16:49:41 +0200
category: binnenland
externe_link: "https://www.telegraaf.nl/nieuws/3502562/duthler-weigert-op-te-stappen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f4bee65c-6833-11e9-950a-02c309bc01c1.jpg"
---

<p class="intro">VVD-senator Anne-Wil Duthler weigert op te stappen uit de Eerste Kamer. De VVD maakte vandaag bekend dat ze wilde dat de politica haar biezen zou pakken. Daar geeft ze dus geen gehoor aan.</p> <p>Duthler zegt hoogst verbaasd te zijn dat haar partij van haar af wil. „Ik ben nog een beetje beduusd, maar ik blijf.”</p><p>De VVD wilde haar de deur wijzen na een rechtszaak dat door het blad Quote was aangespannen. Het blad meldde in maart dat er voor 900.000 euro beslag was gelegd op bankrekeningen van het bedrijf van de politica.</p><p>Quote bracht daarnaast aan het licht dat de VVD-politica in de Eerste Kamer meerdere malen het woord had gevoerd over onderwerpen die een van haar bedrijven of een van de bedrijven van haar man aangaan.</p><p>Duthler wilde dat Quote het artikel zou rectificeren. Er zou sprake zijn van smaad. De rechter maakte daar gisteren echter op vernietigende wijze gehakt van. Voor Annemarie Jorritsma, fractieleider van de VVD in de Eerste Kamer, was de uitspraak reden om Duthler aan de kant te zetten.</p><p>Duthler reageert daar verbolgen op. „Het was nog maar een voorlopige uitspraak van de rechter. Ik heb geprobeerd om Annemarie te begrijpen, maar geen goed antwoord gehoord. Ik blijft dus in de senaat.”</p><p>Het besluit van Duthler heeft grote gevolgen voor de coalitie. Die verlies namelijk per direct haar meerderheid in de Eerste Kamer.</p><p>Spannend kan dat worden voor een wetsvoorstel dat binnenkort nog behandeld moet worden. dat gaat om de renteverhoging op studieleningen. In de Tweede Kamer stemden alleen de coalitiepartijen daarmee in. Wat Duthler gaat doen weet ze nog niet. „Ik ga moet eerst even van allen bekomen.”</p>
