---
layout: post
title: "Boot zinkt in Oost-Congo, zeker 150 vermisten"
date: Wed, 17 Apr 2019 00:10:56 +0200
category: nieuws
externe_link: "https://nos.nl/l/2280813"
feature_image: "https://nos.nl/data/image/2019/04/17/544240/1008x567.jpg"
---

<p>In Oost-Congo zijn zeker 150 mensen vermist geraakt na een bootongeluk. Het ongeluk gebeurde op het Kivumeer, dat op de grens ligt met Rwanda.</p>
<p>President Tshisekedi meldde het nieuws op Twitter. "Ik ben zeer bedroefd door de schipbreuk op het Kivumeer. De voorlopige schatting is dat 150 mensen vermist zijn." De president kondigde aan uit te zoeken wie er verantwoordelijk zijn zodat zij kunnen worden gestraft.</p>
<p>Een lokale activist zegt tegen Reuters dat de boot, die vertrok vanuit de provincie Noord-Kivu, zonk in de buurt van het Kalehe-gebied, aan de westkant van het meer. Volgens de activist zijn drie lichamen geborgen, zijn 33 mensen gered en zijn er 150 vermisten.</p>
<p>Er gebeuren veel dodelijke bootongelukken op het Kivumeer. Door de dichtbegroeide bebossing zijn er op het land weinig wegen. Veel mensen verplaatsen zich daarom in boten, die vaak overvol zijn.</p>
