---
layout: post
title: "Nederlandse verdachten voor rechter om mishandelen Praagse ober"
date: Mon, 15 Apr 2019 09:35:34 +0200
category: nieuws
externe_link: "https://nos.nl/l/2280543"
feature_image: "https://nos.nl/data/image/2019/04/15/543790/1008x567.jpg"
---

<p>In de Tsjechische hoofdstad Praag begint vandaag de rechtszaak tegen twee Nederlanders die worden verdacht van poging tot moord op een ober in die stad. Zijn mishandeling in april vorig jaar leidde in Nederland en TsjechiÃ« tot grote verontwaardiging.</p>
<p>De broers maakten deel uit van een groep van zeven Nederlandse toeristen die in het centrum van Praag een ober in elkaar sloegen. Het slachtoffer hield ernstige verwondingen over aan de mishandeling, waaronder een gebroken kaak en een gebroken oogkas. Hij lag drie weken in het ziekenhuis en eist een schadevergoeding.</p>
<h2>18 jaar</h2>
<p>De twee mannen zitten nog steeds in voorarrest. Drie anderen kregen voorwaardelijke celstraffen en twee zijn destijds vrijgelaten omdat ze de vechtpartij hadden wilden sussen.</p>
<p>De ober zal vandaag bij de zitting aanwezig zijn en aan het woord komen. Als de broers schuldig worden bevonden aan poging tot moord hangt hen een straf van maximaal 18 jaar boven het hoofd. Wanneer de uitspraak is, is niet bekend.</p>
