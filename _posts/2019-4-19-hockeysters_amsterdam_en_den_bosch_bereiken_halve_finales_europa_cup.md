---
layout: post
title: "Hockeysters Amsterdam en Den Bosch bereiken halve finales Europa Cup"
date: Fri, 19 Apr 2019 21:03:40 +0200
category: sport
externe_link: "https://nos.nl/l/2281208"
feature_image: "https://nos.nl/data/image/2019/04/19/544803/1008x567.jpg"
---

<p>De hockeysters van Amsterdam en Den Bosch staan zondag tegenover elkaar in de halve finales van de Europa Cup. De Bossche landskampioen rekende eenvoudig af met het Ierse Loreto: 4-0. Thuisploeg Amsterdam had de grootste moeite met UHC Hamburg: 3-2.</p>
<p>Amsterdam stond tegen de Duitsers in de rust nog met 2-0 achter. Charlotte Vega maakte echter met een mooie tip-in uit een strafcorner de 2-1 en in het vierde kwart gaf Sosha Benninga de doorslag. De 18-jarige speelster maakte gelijk uit een scrimmage en sloeg nog in dezelfde minuut de winnende treffer onder de keeper door.</p>
<h2>Kwartet</h2>
<p>Den Bosch had er een monsterscore van moeten maken, maar van de vele kansen gingen er maar vier in. Frédérique Matla opende weliswaar al snel de score uit een strafcorner, de 2-0 van Pleun van der Plas viel pas in de 23ste minuut. Net voor en net na rust tilde Matla met twee treffers de score naar 4-0, maar in het vervolg kwam er wat zand in de aanvalsmachine.</p>
<p>In de andere halve finale in Amsterdam treffen het Spaanse Real Sociedad en het Duitse Alster elkaar.</p>
