---
layout: post
title: "121 doden door offensief Haftar in Libië"
date: Sun, 14 Apr 2019 11:42:51 +0200
category: buitenland
externe_link: "https://www.telegraaf.nl/nieuws/3442112/121-doden-door-offensief-haftar-in-libie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b2fa7b30-5e99-11e9-a00c-02c309bc01c1.jpg"
---

<p class="intro">Het offensief van de krijgsheer Khalifa Haftar in Libië heeft tot nu toe aan 121 mensen het leven gekost. Dat meldde de Wereldgezondheidsorganisatie (WHO) zondag. De organisatie telde 561 gewonden.</p> <p>Haftar gaf zijn strijdkrachten op 4 april opdracht voor een offensief om de hoofdstad Tripoli in handen te krijgen. De militair trotseerde daarna oproepen van de internationale gemeenschap om de gevechten te staken.</p><p>Tripoli is nog in handen van strijders die loyaal zijn aan de door de VN erkende regering van premier Fayez al-Sarraj. Duizenden mensen zijn inmiddels uit Tripoli gevlucht. Behalve op de grond, bestrijden de partijen elkaar ook met luchtaanvallen.</p>
