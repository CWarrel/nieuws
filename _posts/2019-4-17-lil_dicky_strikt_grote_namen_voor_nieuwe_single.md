---
layout: post
title: "Lil Dicky strikt grote namen voor nieuwe single"
date: Wed, 17 Apr 2019 23:23:00 +0200
category: entertainment
externe_link: "https://www.telegraaf.nl/entertainment/3462230/lil-dicky-strikt-grote-namen-voor-nieuwe-single"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/37a22a9e-6157-11e9-8c76-02d1dbdc35d1.jpg"
---

<p class="intro">Lil Dicky, bekend van zijn komische rapliedjes, gaat vrijdag naar het lijkt een groot project releasen. Op sociale media heeft hij woensdag een dertig seconden durende trailer vrijgegeven van Earth, waarin de namen van tientallen bekende artiesten worden genoemd.</p> <p>Earth is naar verwachting Lil Dicky’s nieuwe single. De Amerikaanse komiek maakte vorige week bekend dat hij met een nieuw nummer en video zou komen met daarin in ieder geval Justin Bieber. In de trailer worden ook de namen van niemand minder dan Ariana Grande, Miley Cyrus, Katy Perry, Shawn Mendes en Ed Sheeran genoemd. Ook onder anderen John Legend, Halsey, Sia, Adam Levine, Meghan Trainor, Snoop Dogg, Backstreet Boys, Rita Ora, Wiz Khalifa en Leonardo DiCaprio worden aangekondigd.</p><p>Of de artiesten allemaal meezingen of alleen in de clip figureren is niet duidelijk. Lil Dicky teasede eerder al via Instagram dat Earth het potentieel heeft om „de beste song van het decennium” te worden.</p><p>Freaky Friday</p><p>Justin Bieber deelt de trailer van Earth ook op sociale media. „Vrijdag. Laten we de wereld redden”, schrijft hij erbij.</p><p>Lil Dicky’s laatste project was Freaky Friday, het nummer dat vorig jaar viraal ging. De komiek en rapper veranderde in de video in onder meer Chris Brown, Ed Sheeran en Kendall Jenner. Het nummer was een knipoog naar de film met die naam uit 2003, waarin Lindsay Lohan en Jamie Lee Curtis van lichaam verwisselen.</p>
