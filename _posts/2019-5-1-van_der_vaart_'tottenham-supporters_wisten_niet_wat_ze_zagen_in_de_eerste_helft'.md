---
layout: post
title: "Van der Vaart: 'Tottenham-supporters wisten niet wat ze zagen in de eerste helft'"
date: Wed, 01 May 2019 10:08:49 +0200
category: sport
externe_link: "https://nos.nl/l/2282796"
feature_image: "https://nos.nl/data/image/2019/05/01/547178/1008x567.jpg"
---

<p>Achter de directieleden Marc Overmars en Edwin van der Sar zaten woensdagavond Rafael van der Vaart en Ronald de Boer op de tribune in het gloednieuwe Tottenham Hotspur Stadium. Twee oud-spelers van Ajax. Mannen met een mening. Ze zagen allebei een ijzersterk Ajax in Londen. En een tegenvallend Tottenham.</p>
<p>"Een geweldig resultaat", aldus Van der Vaart. "Ajax was in de eerste helft héél goed. De mensen in het stadion wisten niet wat ze zagen. Ze werden zoek gespeeld. De tweede helft speelde Tottenham beter, maar de ploeg viel over het algemeen tegen", vervolgt de voormalig speler van beide clubs.</p>
<p>Ook Ronald de Boer ziet mogelijkheden met dit resultaat voor de Amsterdammers. "Het ziet er goed uit voor Ajax. Ze staan met anderhalve been in de finale. Tottenham zag er niet goed uit in de eerste helft, maar dat komt ook door Ajax", aldus de oud-international. "Voetballend viel het erg tegen van Tottenham."</p>
<h2>Geen toeval</h2>
<p>Van der Vaart ziet dat de prestatie van Ajax niet iets eenmaligs is. "Ze maken indruk, dit Ajax. Het is geen toeval dat topploegen eruit kunnen zien als amateurs als Ajax tegen ze speelt..."</p>
