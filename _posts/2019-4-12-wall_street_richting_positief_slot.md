---
layout: post
title: "Wall Street richting positief slot"
date: Fri, 12 Apr 2019 19:32:38 +0200
categories: 
- financieel 
- koersen 
externe_link: "https://www.telegraaf.nl/financieel/3438966/wall-street-richting-positief-slot"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0c0cf4d4-5d49-11e9-9405-0218eaf05005.jpg"
---

<p class="intro">De Amerikaanse aandelenbeurzen in New York gingen vrijdag omhoog. De aandacht van beleggers ging uit naar grote banken Wells Fargo en JPMorgan Chase, die de boeken openden. Ook de oliesector stond in de schijnwerpers na een grote deal. Berichten over Europese tegenmaatregelen als de Verenigde Staten importheffingen invoert, hadden nauwelijks effect op het sentiment.</p> <p>De Dow-Jonesindex stond rond 19.30 (Nederlandse tijd) 1 procent hoger op 26.394 punten. De brede S&amp;P 500 ging 0,6 procent omhoog en stond op 2905 punten, terwijl techbeurs Nasdaq 0,4 procent aandikte tot 7975 punten.</p><p>Wells Fargo (min 2,6 procent) maakte in de eerste maanden van 2019 meer winst op een lagere omzet. De grootste hypotheekverstrekker van de Verenigde Staten presteerde door de bank genomen beter dan waar kenners op hadden gerekend.</p><p>Anadarko</p><p>Branchegenoot JPMorgan (plus 4,6 procent) zette op zijn beurt recordresultaten in de boeken. Er werd vooral geprofiteerd van de hogere rente.</p><p>Olie- en gasreus Chevron wil Anadarko Petroleum overnemen. Inclusief schuld bedraagt de overnamesom, die Chevron deels in aandelen en deels in contanten voldoet, 50 miljard dollar. Chevron ging 4,8 procent omlaag, Anadarko kreeg er bijna 33 procent bij. Occidental Petroleum zou ook interesse hebben en meer bieden. Dat aandeel zakte 2,6 procent.</p><p>EU</p><p>De Europese Unie heeft een lijst met Amerikaanse producten opgesteld waarop het mogelijk importheffingen in wil voeren. De EU reageert daarmee op dreigementen van de Amerikaanse president Trump over heffingen op Europese producten. De zaak komt voort uit een twist over luchtvaartsubsidies.</p><p>Beleggers reageerden verder enthousiast op Disneys plannen voor een eigen streamingdienst. Het entertainmentbedrijf werd 10,5 procent hoger gezet en bereikte een recordniveau.</p><p>GE</p><p>General Electric (GE) (min 0,7 procent) betaald een schikking van 1,5 miljard dollar aan de Amerikaanse justitie. De zaak heeft betrekking op slechte leningen die door de financiÃ«le tak van GE werden doorverkocht.</p><p>De euro was 1,1297 dollar waard, tegen 1,1308 dollar bij het slot van de Europese beurzen. Een vat Amerikaanse olie steeg 1 procent in prijs tot 64,19 dollar. Brentolie kostte 1,2 procent meer en werd verhandeld voor 71,67 dollar per vat.</p>
