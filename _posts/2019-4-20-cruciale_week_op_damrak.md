---
layout: post
title: "Cruciale week op Damrak"
date: Sat, 20 Apr 2019 09:34:33 +0200
categories: 
- financieel 
- koersen 
externe_link: "https://www.telegraaf.nl/financieel/3473976/cruciale-week-op-damrak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bde0d7b6-633e-11e9-8fb5-02c309bc01c1.jpg"
---

<p class="intro">Het seizoen met kwartaalresultaten barst komende week echt los. De eerste resultaten toonden een licht positief beeld en de beurs reageert optimistisch. Analisten zijn op hun hoede en kijken naar verwachtingen: enige somberheid trekt in de markt. Het kan een cruciale week worden, terwijl China economisch meer gas geeft.</p> <p>Het wordt een korte handelsreeks: beursbedrijf Euronext in Amsterdamse en de meeste andere indices in Europa zijn op paasmaandag gesloten. Wall Street is wel open.</p><p>Afgelopen week boekte de AEX dankzij vier hogere handelsdagen 1,4% toename bij 569,61 punten. Unilever scheerde langs zijn jaartop. Staalmaker ArcelorMittal werd weekkoploper met 4,9% winst. Galapagos was met 6,7% verlies de dissonant. In de Midkap verraste Arcadis met 13,5% winst.</p><p>„Er is nog weinig enthousiasme bij aandeelhouders in Europa, in de VS is er een iets beter beeld”, constateert analist Corné van Zeijl (Actiam Vermogensbeheer) over de consensus onder analisten van de verwachtingen. Goldman Sachs ziet met zijn index geen enkele upside meer in kwartaalresultaten van bedrijven. Sinds 2012 zit Goldman er met deze verwachtingenmeter niet ver naast.</p><p>„Het onderliggende sentiment over kwartaalresultaten is voorlopig nog positief, met af en toe een negatief resultaat. Het is nog te vroeg voor conclusies te trekken. De verwachtingen waren enorm omlaag gekomen”, zegt hoofd beleggingsstrategie bij ABN AMRO MeesPierson. „Maar de gepresenteerde verwachtingen van bedrijven in Nederland zijn beter dan verwacht. Positief vind ik dat er afgelopen week nog nauwelijks grote winstwaarschuwingen zijn gekomen. Het gaat erom spannen.”</p><p>Op macro-economisch vlak gebeurt er deze week weinig. Beiden kijken wel specifiek naar de Ifo-index, die het vertrouwen van ondernemers vertoont en richting kan geven voor bedrijfsresultaten de komende maanden. Samen met de Philly Fed-cijfers voor de Amerikaanse productie geeft dat een aardige vooruitblik, stelt Van Zijl.</p><p>De markt houdt zijdelings de centrale banken in de gaten. De ECB zoekt een inflatiestijging, net als de Federal Reserve. „De recente inflatiecijfers verrassen echter telkens negatief. Er is nog geen deflatie, want er is wel inflatiegroei, maar het is voortdurend niet veel”, zegt Wessels van ABN Amro.</p><p>Sinds maart is de Amerikaanse inflatieverwachting na dieptepunt in januari opgelopen en de olieprijs stijgt eveneens. Wessels: „Dat geeft centrale banken de vrijheid om het rustig aan te doen met rentestappen, als dit aanhoudt. De markt zoekt naar signalen van vertrouwen en aansterking. Als dit patroon van telkens ietsjes meer inflatie bij huidige groei aanhoudt, kan de economie weer in een gunstig goldilock-scenario terecht komen.”</p><p>De Chinese economie zal helpen. Zij is recent nog meer een aanjager van export en dus Europese handel en productie geworden. Afgelopen weken stimuleerde Peking met miljardenpakketten.</p><p>De economie lijkt volgens HSBC-cijfers beter te draaien dan eerder verwacht na de terugslag van de handelsoorlog en importheffingen. China’s bedrijfsresultaten en consumentenbestedingen trekken - gestuwd door enorme schulden - enigszins aan, constateren Wessels en Van Zeijl.</p><p>De lokale agenda zit propvol met zwaargewichten die in Nederland rapporteren.</p><p>Wessels kijkt specifiek ook naar uitzender Randstad. Meer uitzenduren kunnen duiden op groei van de economie. Eind 2018 vertoonden Randstad-cijfers een duidelijke verzwakking. Ook in het eerste kwartaal werd dat verwacht. Wessels: „De markt kijkt nu naar organische krimp van uitzenduren, als signaal voor de economie. Het gaat er nu om of er stabilisatie komt en dat je dan positief vooruit kunt kijken.”</p><p>Dit is de weekagenda:</p><p>Paasmaandag 22 april</p><p>09.00 Amsterdamse en meeste andere beurzen gesloten op Paasmaandag. Wall Street is wel open.</p><p>16.00 VS: Verkoop bestaande huizen (maart)</p><p>Dinsdag</p><p>06.30 NL: Consumentenvertrouwen (april), consumptie door huishoudens (februari)</p><p>08.00 NL: Prijzen bestaande koopwoningen (maart)</p><p>13.00 - 14.00 VS: Kwartaalcijfers Abbvie, Coca-Cola, Harley-Davidson, Hasbro, Lockheed Martin, Procter &amp; Gamble, Texas Instruments, United Technologies, Verizon</p><p>13.00 Aandeelhoudersvergadering BinckBank</p><p>14.00 Aandeelhoudersvergadering ING</p><p>16.00 VS: Verkoop nieuwe huizen (maart)</p><p>18.00 Kwartaalupdate Batenburg Techniek</p><p>22.00 VS: Kwartaalcijfers Ebay</p><p>Woensdag</p><p>06.30 NL: Investeringen (februari)</p><p>07:00 Kwartaalcijfers AkzoNobel</p><p>07:00 Kwartaalcijfers Heineken</p><p>07:00 ICT Group, kwartaalcijfers</p><p>07:15 Randstad, kwartaalcijfers</p><p>07:30 Van Lanschot Kempen, kwartaalcijfers</p><p>10.00 Duitsland: Ondernemersvertrouwen (IFO-index)</p><p>10.30 Aandeelhoudersvergadering Batenburg Techniek</p><p>12.00 VS: resultaten Caterpillar</p><p>17:45 Kwartaalcijfers Rodamco-Westfield</p><p>18:00 Kwartaalcijfers ASM International</p><p>22:00 Kwartaalcijfers Core Laboratories</p><p>22.00 VS: resultaten Microsoft, Tesla</p><p>Donderdag</p><p>04.00 Japan: rentebesluit BoJ</p><p>14.30 VS: orders duurzame goederen</p><p>22.00 VS: resultaten Amazon, Intel, Starbucks</p><p>Vrijdag</p><p>07.00 - 08.00 Kwartaalcijfers KPN, Signify, Besi; kwartaalupdate Corbion, Fugro, GrandVision, Wereldhave</p><p>09.30 Aandeelhoudersvergadering Besi</p><p>10.00 Aandeelhoudersvergadering NIBC, ForFarmers</p><p>11.00 Aandeelhoudersvergadering GrandVision</p><p>13.00 VS: Kwartaalcijfers Chevron, Colgate-Palmolive, Exxon,</p><p>14.00 Aandeelhoudersvergadering Fugro</p><p>14.30 VS: Economische groei (eerste kwartaal)</p><p>Meer van zulk financieel nieuws via je mail? Schrijf je hier in voor onze nieuwsbrief!</p>
