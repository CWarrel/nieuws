---
layout: post
title: "Oprah doneert 2 miljoen aan Puerto Rico"
date: Wed, 10 Apr 2019 13:11:00 +0200
categories: 
- entertainment 
- gossip 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/04532e7c-5b80-11e9-ac91-02d2fb1aa1d7.jpg"
---

<p class="intro">Oprah Winfrey doneert 2 miljoen dollar (1,78 miljoen euro) aan Puerto Rico. Het land is nog altijd in wederopbouw door de schade die orkaan Maria in 2017 aanrichtte.</p> <p>De helft van het bedrag wordt gebruikt om de schade te herstellen, terwijl de andere helft wordt ingezet voor het behoud van kunst en cultuur van eiland. Dat meldt CNN.</p><p>Winfrey zegt dat ze geïnspireerd is door de Amerikaanse theatermaker Lin-Manuel Miranda. „Ik was zo ontroerd door zijn toewijding om de musical Hamilton naar Puerto Rico te brengen en de gemeenschap te ondersteunen waarin hij opgroeide, dat ik mee wil doen aan het behoud van een eiland dat zo rijk is aan cultuur, schoonheid en erfgoed.”</p><p>De presentatrice benadrukt dat „Puerto Rico nog altijd hulp nodig heeft en de opbouw van het land nog een lang niet klaar is.”</p><p>Door orkaan Maria kwamen in september 2017 ruim drieduizend mensen om het leven. Huizen werden verwoest en grote stukken van Puerto Rico zaten maandenlang zonder water en elektriciteit.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
