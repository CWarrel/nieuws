---
layout: post
title: "Onrust binnen PvdA over samenwerking Forum: 'Jullie kunnen nog terug, h√®?'"
date: Thu, 18 Apr 2019 16:43:56 +0200
category: nieuws
externe_link: "https://nos.nl/l/2281036"
feature_image: "https://nos.nl/data/image/2019/04/18/544550/1008x567.jpg"
---

<p>Niet iedereen binnen de PvdA is gelukkig met de mogelijke samenwerking met Forum voor Democratie in de provincies. Gisteren werd bekend dat die partijen, samen met VVD, CDA en ChristenUnie, gaan formeren in Overijssel. Eerder bleek dat ook in Flevoland PvdA en Forum voor Democratie mogelijk de samenwerking aangaan.</p>
<p>Op Twitter reageren leden boos op die berichten:</p>
<p>Toch zijn niet alle PvdA-leden het oneens met de samenwerking:</p>
<p>Bij de Provinciale Statenverkiezingen in maart was Forum voor Democratie de grote winnaar. In Flevoland werden zij de grootste partij, in Overijssel zijn ze tweede.</p>
<p>Ook in Noord-Holland werd FvD de grootste, maar daar doet de partij niet meer mee aan de formatie. De PvdA is in die provincie wel aan het formeren. De partij schrijft op zijn website: "Waar de PvdA een voortvarende maar wel sociale aanpak wil, zit FvD strak in de hoek van de klimaatontkenners. Bovendien staat FvD voor een maatschappijbeeld dat niet verenigbaar is met onze sociaaldemocratische waarden."</p>
<h2>Landelijke lijn</h2>
<p>"De voorgenomen samenwerking is nogal opmerkelijk omdat de PvdA in andere provincies helemaal niet met Forum wil samenwerken.", zegt politiek verslaggever Wilco Boom. "Er ontbreekt blijkbaar een landelijke lijn binnen de PvdA. Kennelijk zijn de sociaaldemocratische waarden in Noord-Holland anders dan in Overijssel."</p>
<p>In Flevoland heeft de fractie harde eisen gesteld aan Forum: de partij moet daar van de PvdA onder meer afstand nemen van het lerarenmeldpunt en het streven naar een nexit, het vertrek van Nederland uit de Europese Unie. De PvdA-top hoopt dat de sociaaldemocraten in Overijssel dit voorbeeld volgen.</p>
<p>Dat Forum voor Democratie in Flevoland en Overijssel aan het formeren is, betekent nog niet dat de partij daadwerkelijk gaat besturen in die provincies. Pas als er een akkoord ligt, kan er een coalitie worden gevormd. Tot die tijd kunnen de onderhandelingen ook mislukken.</p>
