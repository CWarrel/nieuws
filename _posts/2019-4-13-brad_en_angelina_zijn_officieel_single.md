---
layout: post
title: "Brad en Angelina zijn officieel single"
date: Sat, 13 Apr 2019 16:39:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3440613/brad-en-angelina-zijn-officieel-single"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/379f0588-5dfd-11e9-9cd4-0217670beecd.jpg"
---

<p class="intro">Na een vechtscheiding van bijna drie jaar mogen Brad Pitt en Angelina Jolie zich nu weer officieel single noemen. Een rechter oordeelde vrijdag dat de acteur en actrice als vrijgezel door het leven mogen gaan totdat de scheiding volledig rond is, melden verschillende Amerikaanse media op basis van juridische documenten.</p> <p>Hollywoods beroemdste koppel stapte naar de rechter om de relatiestatus officieel te laten wijzigen. Hoewel Brad en Angelina nog hard aan het onderhandelen zijn over de voogdij van hun zes kinderen en de verdeling van de huisraad willen ze graag verder met hun leven. Wanneer de scheiding van Brangelina officieel rond is, is nog niet duidelijk.</p><p>De 43-jarige actrice en de 55-jarige acteur vroegen in 2016 de scheiding aan na een huwelijk van twee jaar. Samen hebben ze zes kinderen: Maddox (17), Pax (15), Zahara (14), Shiloh (12) en de 10-jarige tweeling Vivienne en Knox. De oudste drie zijn geadopteerd.</p><p>De twee leerden elkaar kennen op de set van Mr. &amp; Mrs. Smith (2005), waar de vonk oversloeg terwijl Brad nog getrouwd was met Jennifer Aniston. Kort nadat de breuk met Jennifer bekend werd, onthulden Brad en Angelina een setje te zijn. In januari 2006 werd bekend dat de actrice in verwachting was van Shiloh.</p>
