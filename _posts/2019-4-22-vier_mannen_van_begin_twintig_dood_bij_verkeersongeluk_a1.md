---
layout: post
title: "Vier mannen van begin twintig dood bij verkeersongeluk A1"
date: Mon, 22 Apr 2019 13:33:00 +0200
category: binnenland
externe_link: "https://www.telegraaf.nl/nieuws/3478170/vier-mannen-van-begin-twintig-dood-bij-verkeersongeluk-a1"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7da99dee-64f2-11e9-a4e2-02d1dbdc35d1.jpg"
---

<p class="intro">Update - Bij een verkeersongeluk op de A1 in Deventer zijn maandagmorgen vier mannen van begin twintig om het leven gekomen. Dat meldt de politie.</p> <p>De precieze identiteit van de slachtoffers meldt de politie nog niet in verband met het onderzoek en uit medeleven met de nabestaanden.</p><p>De auto waarin de slachtoffers zaten, was door nog onbekende oorzaak tegen een portaal met matrixborden gebotst en vloog in brand.</p><p>„Een groot drama”, vertelt verslaggever Mark Mensink die ter plaatse is geweest. „Op de plek zelf is het een ravage. De auto lijkt volledig uitgebrand. Eén wiel ligt midden op de snelweg, een kleine honderd meter verderop ligt een koplamp.”</p><p>Bekijk hieronder de beelden. Tekst loopt door. </p><p>De auto lijkt een Nederlands kenteken te hebben. De politie kan echter niets zeggen over de identiteit van de slachtoffers. Eerst moet de familie worden ingelicht, laat een woordvoerder weten.</p><p>Wegomleiding</p><p>Ondertussen is de weg ter hoogte van Deventer-Oost afgesloten. Het verkeer richting Apeldoorn en Arnhem wordt omgeleid.</p>
