---
layout: post
title: "Salvini: terroristen op boten uit Libië"
date: Wed, 17 Apr 2019 09:35:53 +0200
category: buitenland
externe_link: "https://www.telegraaf.nl/nieuws/3457060/salvini-terroristen-op-boten-uit-libie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6e19f0ee-60e3-11e9-8d7a-0218eaf05005.jpg"
---

<p class="intro">Door de chaos in Libië na het offensief van krijgsheer Khalifa Haftar is de kans groot dat terroristen aanwezig zijn op boten met migranten die op weg zijn naar Italië. Dat zei de Italiaanse minister van Binnenlandse Zaken Matteo Salvini. Hij voegde eraan toe dat de Italiaanse havens hermetisch gesloten blijven.</p> <p>„Infiltratie van islamitische terroristen is niet langer een risico, het is een zekerheid geworden: het is daarom mijn plicht te herhalen dat er geen schepen zullen aanmeren in de Italiaanse havens”, zei hij woensdag in een radio-interview.</p><p>Salvini, leider van de anti-immigrantenpartij Lega, weigerde te zeggen of de houding van Italië kan veranderen in het geval er een volledige oorlog in Libië uitbreekt. Het land verkeert in anarchie sinds dictator Muammar Kaddafi in 2011 met geweld is verdreven.</p><p>De afgelopen jaren kwamen duizenden migranten op de kust van Italië aan. Tientallen anderen die het niet haalden, verdronken of werden uit de zee gehaald door hulpdiensten.</p>
