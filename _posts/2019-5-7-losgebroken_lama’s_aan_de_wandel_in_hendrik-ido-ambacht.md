---
layout: post
title: "Losgebroken lama’s aan de wandel in Hendrik-Ido-Ambacht"
date: Tue, 07 May 2019 12:06:33 +0200
categories: 
- entertainment 
- opinie 
externe_link: "https://www.telegraaf.nl/nieuws/3547165/losgebroken-lama-s-aan-de-wandel-in-hendrik-ido-ambacht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/10ef2608-70bc-11e9-85a2-02c309bc01c1.jpg"
---

<p class="intro">Agenten in Hendrik-Ido-Ambacht hadden in de nacht van maandag op dinsdag een bijzonder avontuur: de politie moest vier losgebroken lama’s zien te vangen. De dieren waren ontsnapt uit een circus uit de omgeving.</p> <p>Agenten zagen rond 4.00 uur, tijdens een surveillanceronde, de lama’s lopen over de Antoniuslaan. De dieren waren afkomstig van Circus Bolalou, zo wordt geschreven in een bericht op Instagram.</p><p>„Met meerdere collega’s en medewerkers van het circus werden de lama’s met enige moeite gevangen en terug begeleid naar hun stal”, zo schrijven de agenten van Politie Drechtsteden-Buiten.</p><p>Behalve de lama’s hadden ook vier pony’s en een paard de benen genomen. Zij stonden tegenover het Cultureel Centrum Cascade, maar werden netjes naar hun stal teruggebracht.</p><p>Aangifte</p><p>Van het terrein van circus Bolalou zijn nu twee nachten achter elkaar dieren ontsnapt. Circusdirecteur Steffie Rutten denkt dat de lama’s, pony’s en paarden met opzet zijn vrijgelaten en doet aangifte bij de politie.</p><p>„Wij hebben sterke vermoedens dat mensen onze dieren hebben laten ontsnappen. Een van de hekken rond ons terrein is vernield”, zegt circusdirecteur Rutten. „We weten niet wie erachter zit. Het zouden jongeren kunnen zijn, maar ook dierenactivisten.”</p><p>De politie meldt dat het circusterrein de komende dagen wordt meegenomen in het surveillancerondje in Hendrik-Ido-Ambacht. Circus Bolalou geeft woensdag tot en met zaterdag voorstellingen in de Zuid-Hollandse plaats.</p>
