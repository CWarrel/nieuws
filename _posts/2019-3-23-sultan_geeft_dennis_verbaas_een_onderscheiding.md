---
layout: post
title: "Sultan geeft Dennis Verbaas een onderscheiding"
date: Sat, 23 Mar 2019 16:04:00 +0100
categories: 
- entertainment 
- royalty 
externe_link: "https://www.telegraaf.nl/entertainment/3339025/sultan-geeft-dennis-verbaas-een-onderscheiding"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c9ad9f22-4d7f-11e9-82a2-02d2fb1aa1d7.jpg"
---

<p class="intro">Dennis Verbaas, de schoonzoon van sultan Ibrahim van Johor, heeft zijn eerste koninklijke onderscheiding gekregen. Hij kreeg die ter gelegenheid van de officiële viering van de verjaardag van de sultan, zaterdag. De Nederlander, die sinds 2017 gehuwd is met prinses Aminah, de enige dochter van de sultan, kreeg zijn lintje persoonlijk uitgereikt in de troonzaal van het paleis.</p> <p>Dennis kreeg diverse versierselen omgehangen die bij de Orde van Paduka Mahkota Johor Yang Amat Mulia, oftewel de Kroonorde van Johor, horen. Hij mag voortaan ’Dato’ voor zijn naam zetten, te vergelijken met het Britse ’Sir’. Hij was niet het enige familielid dat door de sultan werd beloond. Ook Khaleeda Bustamam, de echtgenote van de kroonprins, kreeg een onderscheiding.</p><p>De publieke viering van de verjaardag van de in november zestig jaar geworden sultan valt op dag dat Ibrahim in 2015 werd gekroond. Uitgebreide festiviteiten had hij dit jaar afgeraden, maar niettemin was er een plechtigheid in het paleis.</p>
