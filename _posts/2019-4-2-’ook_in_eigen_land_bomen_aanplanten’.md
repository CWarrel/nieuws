---
layout: post
title: "’Ook in eigen land bomen aanplanten’"
date: Tue, 02 Apr 2019 09:46:07 +0200
category: overig
externe_link: "https://www.telegraaf.nl/watuzegt/3380051/ook-in-eigen-land-bomen-aanplanten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/44434f34-554b-11e9-800d-02d2fb1aa1d7.jpg"
---

<p class="intro">Bomen aanplanten moeten we niet ’ergens ter wereld’, maar ook in eigen land doen. Want bomen zijn levende wezens die je in hun waarde moet laten, betoogt K. Teplá.</p> <p>Wie zonder commercieel-politieke oogkleppen op naar het ’klimaatprobleem’ kijkt, ziet allang een milieuprobleem veroorzaakt door de menselijke overbevolking en overconsumptie.</p><p>Tegen de ontbossing en de monocultuur-landbouw zijn bomen inderdaad het beste wapen. Ze zijn niet alleen CO2-vreters: ze huisvesten tal van nuttige (bodem)dieren en insecten, bieden mens en dier beschutting tegen de zon, beschermen tegen bodemerosie en -uitdroging, leveren een gezond en duurzaam bouwmateriaal, zorgen voor een rustgevende omgeving, en als onderdeel van de ’boslandbouw/agrobosbouw’ (silvopasture) dragen ze bij aan een efficiëntere benutting van de grond.</p><p>Bomen aanplanten moeten we echter niet ’ergens ter wereld’, maar ook in eigen land, en wel onder begeleiding van deskundigen van het kaliber Peter Wohlleben (’Het verborgen leven van bomen’). Want bomen zijn levende wezens die je in hun waarde moet laten.</p><p>K. Teplá</p>
