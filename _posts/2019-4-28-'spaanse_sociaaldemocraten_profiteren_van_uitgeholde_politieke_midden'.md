---
layout: post
title: "'Spaanse sociaaldemocraten profiteren van uitgeholde politieke midden'"
date: Sun, 28 Apr 2019 22:53:02 +0200
category: nieuws
externe_link: "https://nos.nl/l/2282490"
feature_image: "https://nos.nl/data/image/2019/04/28/546660/1008x567.jpg"
---

<p>Miljoenen Spanjaarden hebben vandaag hun stem uitgebracht voor de verkiezing van het Congres van Afgevaardigden (vergelijkbaar met onze Tweede Kamer) en de Senaat. De sociaal-democratische PSOE, de partij van premier Sánchez, lijkt de grootste partij te worden.</p>
<p>"Het gaat goed met Spanje. Er is de afgelopen tijd veel ruimte geweest voor sociale politiek. De pensioenen konden omhoog, de minimumlonen konden omhoog. Daar wordt de partij voor beloond", zegt correspondent Rop Zoutberg.</p>
<p>Bovendien, zegt Zoutberg, schoven veel andere partijen naar rechts, richting de nieuwe radicaal-rechtse partij Vox. Daar kon de PSOE van profiteren. "Het hele midden van het politieke spectrum bleef leeg, daar zijn de sociaaldemocraten stevig gaan staan."</p>
<h2>Eenheidspartij</h2>
<p>Het nieuwe Vox lijkt zo'n tien procent van de stemmen te gaan halen. De partij is vooral een nationale eenheidspartij, fel tegen de separatistische partijen in Catalonië en Baskenland. Anders dan veel andere populisische partijen in Europa kenmerkt de partij zich niet zozeer door een hard anti-Europa of anti-migratie standpunt.</p>
<p>"We gaan de orde weer herstellen", zei partijvoorman Santiago Abascal onlangs bij een bijeenkomst in een stierenarena bij Madrid. "We gaan de eenheid verdedigen en de onafhankelijkheidspartijen verbieden. We zijn het spuugzat dat ze ons belastinggeld krijgen. Daarmee vernietigen ze Spanje, de heilige erfenis die we van onze grootouders kregen."</p>
<p>Het vormen van een meerderheidscoalitie wordt nog een uitdaging voor winnaar PSOE, zegt correspondent Zoutberg:</p>
