---
layout: post
title: "Fagron zet stijgende lijn voort"
date: Fri, 12 Apr 2019 07:19:48 +0200
category: financieel
externe_link: "https://www.telegraaf.nl/financieel/3434324/fagron-zet-stijgende-lijn-voort"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/84e8e0f8-5cee-11e9-a131-0255c322e81b.jpg"
---

<p class="intro">Toeleverancier aan apotheken Fagron zet de stijgende lijn van vorig jaar in de eerste maanden van dit jaar voort. Vooral in Noord- en Zuid-Amerika zag het bedrijf de omzet stevig aandikken. Al met al werd het kwartaal afgesloten met 123,4 miljoen euro aan opbrengsten. Dat betekende een stijging met ruim 13 procent op jaarbasis.</p> <p>In Noord-Amerika profiteerde Fagron andermaal van de omzetgroei bij de bereidingsfaciliteit in Wichita. Ook werd er in de regio ,,goede voortgang" geboekt met de verdere uitbouw van het productaanbod en het automatiseringsproces. Ook de eerdere overname van de Amerikaanse branchegenoot Humco deed duidelijk een duit in het zakje. In Noord-Amerika steeg de omzet met twee derde tot 33 miljoen euro.</p><p>In Zuid-Amerika zaten marktomstandigheden mee. De regio was goed voor 25,2 miljoen euro omzet.</p><p>Genetische testen</p><p>Fagron haalt de meeste omzet nog altijd in Europa. Hier was sprake van een groei met 0,4 procent tot 63,5 miljoen euro. De omzetontwikkeling werd negatief beïnvloed door het tijdelijk terugbrengen van de capaciteit bij één van de Nederlandse bereidingsfaciliteiten wat een geschatte impact had van circa 1,5 miljoen euro op de opbrengsten. De activiteiten zijn naar verwachting in de loop van het jaar weer volledig operationeel.</p><p>Fagron-topman Rafael Padilla verwacht dat de groei in Europa zal aantrekken. De onderneming wil meer apothekersdiensten uit handen nemen van ziekenhuizen, een strategie die al wordt toegepast in de Verenigde Staten. Verder put hij moed uit de bemoedigende start van Fagron Genomics, een divisie die zich toelegt op genetische testen.</p><p>Niet binnen strategie</p><p>Bij de divisie HL Technology, die zich richt op de ontwikkeling, productie en introductie van onder meer precisiecomponenten en orthopedische tools, was sprake van een lichte omzetdaling. Fagron erkent dat HL Technology, dat via een eerdere overname onderdeel werd van Fagron, niet geheel past binnen de strategie. Financieel directeur Karin de Jong geeft aan dat er gekeken wordt naar de strategische opties. ,,Daar zullen we wat mee moeten op termijn", zo zei ze.</p><p>Gelet op de ontwikkelingen in de eerste verslagperiode, rekent Fagron voor het hele jaar op verdere groei van de omzet en winstgevendheid.</p>
