---
layout: post
title: "Op het eerste WK Fortnite kun je miljoenen winnen"
date: Thu, 25 Apr 2019 16:27:20 +0200
category: jeugdjournaal
externe_link: "http://feeds.nos.nl/~r/jeugdjournaal/~3/V2tWHf3VVZc/2282024"
feature_image: "https://nos.nl/data/image/2019/04/25/545973/1008x567.jpg"
---

<p>Voor het eerst wordt er een wereldkampioenschap Fortnite gehouden en daar zijn miljoenen mee te winnen. Op dit moment strijden er wereldwijd miljoenen gamers om mee te mogen doen.</p>
<p>Arsen van 18 is een van de kanshebbers uit Nederland. De prof-speler werd op een groot toernooi al tiende van Europa.</p>
<p>Om mee te mogen doen moet Arsen zich eerst kwalificeren. Tien weken lang zijn er elk weekend kwalificatie-wedstrijden. De Nederlandse Dmitri van de Vrie van 16 jaar heeft zich afgelopen weekend al gekwalificeerd. Er zijn ook twee jongens van 14 die zich hebben geplaatst. Die jongens komen uit Rusland en Amerika.</p>
<p>Het is niet de eerste keer dat er groot game-toernooi wordt georganiseerd, maar nog nooit was er zo veel geld te winnen. In totaal gaat het in het finaleweekend in juli om meer dan 26 miljoen euro. De uiteindelijke winnaar krijgt meer dan 2,5 miljoen euro.</p>
<p>Veel kampioenschappen gaan over sport, maar dit toernooi is dus speciaal voor gamers. Hoe vind jij dat? Reageer op de stelling:</p><img src="http://feeds.feedburner.com/~r/jeugdjournaal/~4/V2tWHf3VVZc" height="1" width="1" alt=""/>
