---
layout: post
title: "Almere is koploper in economische groei"
date: Tue, 16 Apr 2019 00:01:00 +0200
categories: 
- financieel 
- koersen 
externe_link: "https://www.telegraaf.nl/financieel/3449011/almere-is-koploper-in-economische-groei"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9a397e2c-5fa0-11e9-af69-0255c322e81b.jpg"
---

<p class="intro">De regio rond Almere kende vorig jaar de hoogste economische groei van Nederland. De economie van Oost-Groningen liet juist een flinke krimp zien.</p> <p>Dat blijkt uit nieuwe cijfers van het Centraal Bureau voor de Statistiek (CBS). De Nederlandse economie groeide in 2018 met 2,7%. De economie van Almere groeide met 4,6%. „Een toenemende bevolking en stabiele groei van leasebedrijven droegen hieraan bij”, aldus het CBS. De regio Oost-Groningen vertoonde een economische krimp van 3,6%.</p><p>De provincie Flevoland had de hardst groeiende economie (+3,4%), Groningen de minst sterke (-0,8%). De krimp van Groningen schrijft het CBS toe aan het dichtdraaien van de gaskraan.</p><p>Na Almere waren de regio’s Haarlemmermeer en Utrecht-West koplopers. „Haarlemmermeer en omstreken profiteerde in 2018 van de positieve ontwikkeling in de luchtvaart en de uitzendbureaus wat zorgde voor een economische groei van 3,8%”, constateert het CBS.</p><p>Van de vier grote steden groeide Amsterdam met 3,3% het hardst. De economie van Rotterdam en Utrecht groeiden met 2,8%, Den Haag is met 2,7% hekkensluiter. „Utrecht kende een bovengemiddelde groei van de handel, maar net als in Amsterdam kromp ook hier de financiële dienstverlening”, meldt het CBS.</p>
