---
layout: post
title: "Ricciardo heeft ’Red Bull-troef’ in handen"
date: Sat, 30 Mar 2019 10:55:00 +0100
categories: 
- sport 
- autosport 
externe_link: "https://www.telegraaf.nl/sport/3370077/ricciardo-heeft-red-bull-troef-in-handen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/337c27a0-52d7-11e9-8851-02d2fb1aa1d7.jpg"
---

<p class="intro">Daniel Ricciardo heeft er vertrouwen in dat hij in zijn Renault tijdens de Grand Prix van Bahrein kan meedoen om de positie van best of the rest.</p> <p>In de eerste twee trainingen moest hij het doen met een plek in het rechterrijtje (11e en 15e), maar de vijfde plaats van teamgenoot Nico Hülkenberg in sessie twee bewees dat er kansen liggen.</p><p>Toch willen Renault en Ricciardo op termijn vooral de topteams overvleugelen. Dat is het grote doel.</p><p>Red Bull-baas Christian Horner grapte vorig jaar dat de Fransen na het wegkapen van de dure Ricciardo waarschijnlijk geen geld meer over zouden hebben voor het ontwikkelen van de vermaledijde motor, de krachtbron die ook Max Verstappen kopzorgen bezorgde. Maar niets is minder waar volgens de hoofdpersoon.</p><p>„De motor is beter dan vorig seizoen. Ik voel meer pony’s”, stelde The Honey Badger, doelend op de extra pk’s.</p><p>Echt aansluiting vinden met zijn oude team Red Bull, lijkt voorlopig lastig. Maar Ricciardo heeft een troef achter de hand. „Misschien kan ik nog wat zaken van vorig jaar laten implementeren”, zo besloot hij. Natuurlijk weer met een big smile.</p><p>Telegraaf Extra - Klik op onderstaande link voor het hele interview met Daniel Ricciardo:</p>
