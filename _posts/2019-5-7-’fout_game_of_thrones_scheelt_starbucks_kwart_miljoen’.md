---
layout: post
title: "’Fout Game of thrones scheelt Starbucks kwart miljoen’"
date: Tue, 07 May 2019 16:37:01 +0200
category: entertainment
externe_link: "https://www.telegraaf.nl/financieel/3549726/fout-game-of-thrones-scheelt-starbucks-kwart-miljoen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/93480cd2-70d5-11e9-a207-0255c322e81b.jpg"
---

<p class="intro">Fans van Game of thrones zijn door het dolle vanwege een kop koffie die per ongeluk in beeld kwam tijdens de laatste aflevering van de populaire tv-serie. Op het hoofdkantoor van koffieketen Starbucks zullen vanwege datzelfde foutje highfives zijn uitgedeeld.</p> <p>De onbedoelde ’product placement’ scheelt het bedrijf $250.000, zegt een reclame-expert tegen de Amerikaanse financiële nieuwssite Marketwatch. „Je kunt Game of thrones vergelijken met de Super Bowl, of met de Transformer-serie. De deals in die serie lopen meestal in de $250.000 à 1 miljoen”, aldus topman Stacy Jones van Hollywood Branded.</p><p>Dat de koffiebeker niet $1 miljoen waard is, terwijl Game of thrones toch tientallen miljoenen kijkers trekt, is omdat het Starbucks-logo niet te zien is. „We zien ook niemand een Starbucks-vestiging in lopen”, benadrukt Jones. Maar de pr-waarde beloopt volgens de reclameman wel degelijk miljoenen dollars. „Het maakt niet uit of het een Starbucks-beker is of niet, mensen zeggen dat het Starbucks is.”</p><p>Marketingexpert Eric Smallwood heeft uitgerekend dat alle aandacht voor de beker $11,6 miljoen waard is. Daarbij rekent hij onder meer de honderdduizenden tweets over de koffiebeker mee.</p>
