---
layout: post
title: "Bier van nieuwe genen"
date: Tue, 07 May 2019 13:21:44 +0200
categories: 
- entertainment 
- opinie 
externe_link: "https://www.telegraaf.nl/lifestyle/3547745/bier-van-nieuwe-genen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f93d08d2-70ba-11e9-992a-0255c322e81b.jpg"
---

<p class="intro">Dankzij een voorvader van de gistsoort waarmee bierbrouwers over de hele wereld pils produceren, hebben Delftse wetenschappers de theorie kunnen bewijzen dat een nieuw gen ontstaat doordat een cel per ongeluk een kopie van een van zijn genen maakt.</p> <p>Volgens deze al honderd jaar oude theorie kan de ’reservekopie’ vervolgens vrijuit evolueren en op die manier een nieuwe functie verwerven, terwijl het oorspronkelijke gen ervoor zorgt dat de oude functie behouden blijft.</p><p>Onderzoekers van de TU Delft hebben dit evolutionaire mechanisme voor het eerst in werking gezien in gistcellen, die zij expres met uv-licht beschadigden en met andere gistcellen lieten vechten om voedsel, namelijk wort, een suikerrijk goedje dat brouwers ook gebruiken voor hun bier.</p><p>Onderzoeker Arthur Gorter de Vries: „Wat ons verbaasde was de snelheid waarmee het hybride gen ontstond.”</p><p>Wilde gisten</p><p>De Delftenaren bewezen niet alleen de wetenschap een dienst maar ook de bierbrouwers. Van de geëvolueerde gistcellen kon namelijk een biertje worden gebrouwen dat de exotische smaken van wilde gisten combineert met de frisse smaak van pils.</p>
