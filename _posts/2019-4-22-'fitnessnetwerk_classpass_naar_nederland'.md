---
layout: post
title: "'Fitnessnetwerk ClassPass naar Nederland'"
date: Mon, 22 Apr 2019 10:56:34 +0200
categories: 
- financieel 
- koersen 
externe_link: "https://www.telegraaf.nl/financieel/3478428/fitnessnetwerk-class-pass-naar-nederland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9df07be2-64dc-11e9-b144-0255c322e81b.jpg"
---

<p class="intro">Fitnessnetwerk ClassPass komt naar Nederland. Volgens topman Fritz Lanman kunnen leden binnenkort in Amsterdam, Utrecht, Rotterdam en Den Haag bij honderden aanbieders lessen en trainingen boeken. In plaats van vast te zitten aan één sportschool, kunnen ze zo bij diverse aanbieders terecht met één abonnement, vertelt Lanman in De Telegraaf.</p> <p>ClassPass is niet de eerste op de Nederlandse markt, maar volgens de krant wel een van de grootste fitnessnetwerken ter wereld. Na de lancering medio komende week kunnen Nederlanders hun geld voortaan ook uitgeven aan lessen en trainingen bij 17.000 verschillende sportscholen of fitnessstudio’s wereldwijd.</p><p>De Amerikaan Lanman was eerder betrokken bij Pinterest en Square. Hij stapte in 2013 als een van de eerste investeerders in ClassPass en is er inmiddels topman. ClassPass is bij een financieringsronde al eens op bijna een half miljard dollar gewaardeerd. ,,Uiteindelijk mikken we op een beursgang. We zijn er niet op uit om te worden overgenomen'', aldus Lanman.</p>
