---
layout: post
title: "Vrouwen Twente heroveren koppositie in kampioenspoule eredivisie"
date: Mon, 22 Apr 2019 17:06:05 +0200
category: sport
externe_link: "https://nos.nl/l/2281583"
feature_image: "https://nos.nl/data/image/2018/05/11/472098/1008x567.jpg"
---

<p>FC Twente heeft de koppositie weer overgenomen in de eredivisie voor vrouwen. De Tukkers wonnen in een spannende wedstrijd met 3-1 van PEC Zwolle.</p>
<p>Het was de Zwolse formatie dat na een halfuur spelen op voorsprong kwam door een doelpunt van Babiche Roof.</p>
<p>FC Twente dat in de eerste helft geen vuist kon maken, wist in de tweede helft alle schroom van zich af te gooien. Jassina Blom maakte vlak na de aftrap van de tweede helft de gelijkmaker, waarna JoÃ«lle Smits met twee doelpunten de koppositie veiligstelde.</p>
<p>In het andere duel in de kampioenspoule hielden ADO Den Haag en PSV elkaar in evenwicht. De laatstgenoemde verspeelde daarmee dure punten door in de strijd voor het kampioenschap.</p>
<p>ADO had het betere van het spel, maar in het begin van het duel leidde dat niet tot echt grote kansen. Het was PSV dat na dertien minuten tegen de verhouding in op voorsprong kwam door een kopbal van Aniek Nouwen.</p>
<p>De Eindhovense formatie wist de voorsprong echter niet vast te houden. In de 34ste minuut schoot Romy Speelman prachtig raak uit een vrije trap. Het goede spel van ADO betaalde zich vlak voor het rustsignaal uit door het doelpunt van Nance van der Meer.</p>
<h2>ADO houdt stand</h2>
<p>PSV ging in de tweede helft op jacht naar de gelijkmaker en maakte deze ook in de 74ste minuut. Na slecht uitverdedigen maakte Naomi Pattiwael de gelijkmaker. In de slotfase was PSV meermaals dicht bij de winnende treffer, maar ADO hield stand.</p>
<p>Het team van coach Sander Luiten verloor afgelopen vrijdag nog van rivaal Ajax en moest kosten wat het kost drie punten halen in Den Haag. Met het gelijkspel verliest PSV vijf punten in vier dagen tijd en blijft het steken op een puntenaantal van 28.</p>
<p>De kampioenspoule resteert nog twee speelronden waarin PSV het niet meer in eigen handen heeft en FC Twente twee cruciale wedstrijden speelt tegen PSV en Ajax.</p>
