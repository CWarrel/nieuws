---
layout: post
title: "'Ex-tbs'er verdacht van moord op man in Lelystad'"
date: Wed, 01 May 2019 07:49:12 +0200
category: nieuws
externe_link: "https://nos.nl/l/2282783"
feature_image: "https://nos.nl/data/image/2019/04/29/546832/1008x567.jpg"
---

<p>Een 48-jarige ex-tbs'er wordt ervan verdacht dat hij afgelopen weekend in Lelystad een 72-jarige man heeft omgebracht, schrijft De Telegraaf. Volgens de krant is hij langdurig in een kliniek behandeld na een moordpoging in de jaren negentig. Het Openbaar Ministerie en de politie willen het bericht niet bevestigen.</p>
<p>Volgens De Telegraaf zat de verdachte, Jan van K., vast in de Van Mesdagkliniek in Groningen. Tijdens een proefverlof in 2003 ging hij opnieuw in de fout; hij dwong zijn neef om diens vriendin in haar slaap met een mes dood te steken. De neef stak haar daarop en de vrouw raakte zwaargewond, maar ze overleefde het doordat ze naar de buren vluchtte.</p>
<p>Van K. werd in 2005 veroordeeld tot acht jaar cel voor uitlokking van poging tot moord. Ook kreeg hij opnieuw tbs opgelegd. Het is niet duidelijk wanneer die behandeling beÃ«indigd is.</p>
<p>Het 72-jarige slachtoffer uit Lelystad werd afgelopen zondag in zijn huis gevonden na een tip. Het is niet duidelijk hoe de politie de ex-tbs'er op het spoor is gekomen.</p>
