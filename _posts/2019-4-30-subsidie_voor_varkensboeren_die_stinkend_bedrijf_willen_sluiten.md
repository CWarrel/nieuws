---
layout: post
title: "Subsidie voor varkensboeren die stinkend bedrijf willen sluiten"
date: Tue, 30 Apr 2019 14:10:07 +0200
category: politiek
externe_link: "https://nos.nl/l/2282692"
feature_image: "https://nos.nl/data/image/2019/04/30/546994/1008x567.jpg"
---

<p>Boeren die willen stoppen met hun varkenshouderij kunnen subsidie krijgen. Op deze manier wil minister Schouten de stankoverlast voor omwonenden aanpakken.</p>
<p>Schouten heeft een conceptregeling gemaakt. Varkenshouders die interesse hebben, kunnen al kijken of ze ervoor in aanmerking komen. De inschrijving begint naar verwachting in de zomer.</p>
<p>Het gaat om een tijdelijke regeling, die moet leiden tot minder uitstoot van ammoniak, fijnstof en methaan, maar ook tot minder mestproductie.</p>
<h2>200 miljoen</h2>
<p>Het kabinet heeft 200 miljoen euro gereserveerd om de gezondheids- en leefomgevingsrisico's te verminderen in gebieden met veel varkenshouderijen. Het gaat dan met name om het oosten en zuidoosten van het land.</p>
<p>Ook varkenshouders die hun bedrijf willen verduurzamen, kunnen steun krijgen van de overheid. Voor hen ligt 40 miljoen euro klaar.</p>
