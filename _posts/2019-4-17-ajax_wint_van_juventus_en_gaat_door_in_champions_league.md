---
layout: post
title: "Ajax wint van Juventus en gaat door in Champions League"
date: Wed, 17 Apr 2019 07:25:28 +0200
category: jeugdjournaal
externe_link: "http://feeds.nos.nl/~r/jeugdjournaal/~3/SEthZ0cK5d8/2280828"
feature_image: "https://nos.nl/data/image/2019/04/16/544230/1008x567.jpg"
---

<p>Een knappe stunt van Ajax in het hoogste voetbaltoernooi van Europa. De club uit Amsterdam heeft in Italië met 2-1 gewonnen van Juventus en is door naar de halve finale de Champions League.</p>
<p>Ronaldo</p>
<p>Ajax had het eerst wel moeilijk en kwam op achterstand tegen de beste club van Italië. Sterspeler Cristiano Ronaldo maakte na een halfuur een kopdoelpunt uit een corner.</p>
<p>Kort daarna kwam Ajax snel terug in de wedstrijd. Donny van de Beek kreeg de bal na een mislukt schot van een teamgenoot voor zijn voeten en schoot raak.</p>
<p>De Ligt</p>
<p>In de tweede helft kreeg Ajax de meeste kansen. Eén kans ging erin: bij een corner sprong aanvoerder Matthijs de Ligt heel hoog en hij kopte de bal in de hoek van de goal.</p>
<p>Halve finale</p>
<p>Door de overwinning gaat Ajax naar de halve finale. Het is voor het eerst in 22 jaar dat Ajax dit is gelukt. In de volgende ronde spelen ze tegen Manchester City of Tottenham Hotspur.</p>
<p>De spelers van Ajax hebben er vertrouwen in:</p>
<p>Hoeveel vertrouwen heb jij in Ajax? Denk je dat ze de Champions League gaan winnen? Reageer op onze stelling:</p><img src="http://feeds.feedburner.com/~r/jeugdjournaal/~4/SEthZ0cK5d8" height="1" width="1" alt=""/>
