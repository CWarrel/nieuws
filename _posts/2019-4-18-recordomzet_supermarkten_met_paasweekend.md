---
layout: post
title: "Recordomzet supermarkten met paasweekend"
date: Thu, 18 Apr 2019 16:47:09 +0200
categories: 
- financieel 
- koersen 
externe_link: "https://www.telegraaf.nl/financieel/3466668/recordomzet-supermarkten-met-paasweekend"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fd38cd30-61e8-11e9-b673-0255c322e81b.jpg"
---

<p class="intro">Met dank aan de zonneschijn pakken Nederlanders naar verwachting flink uit in het komende paasweekend wat betreft aankopen in de supermarkt. Belangenorganisatie Centraal Bureau Levensmiddelenhandel (CBL) rekent op een recordomzet van 870 miljoen euro.</p> <p>Mooi weer met Pasen gaat vaker samen met een hogere verkoop van zacht fruit zoals aardbeien en blauwe bessen. Dat geldt ook voor sla, tomaat en paprika, schrijft het CBL. Daarnaast kiezen veel mensen waarschijnlijk om hun barbecue aan te steken. De supermarkten zullen daarop voorsorteren met spiesen, diverse burgers en grote stukken vlees zoals picanha en CÃ´te de Boeuf. Daarnaast zullen ook de asperges veel in trek zijn, vooral doordat steeds meer mensen kiezen voor vegetarische gerechten, meent het CBL.</p><p>De meest populaire producten met Pasen zijn volgens het CBL afbakbroodjes, eitjes, verse sappen en smoothies, garnalen, gerookte zalm en courgettesoep.</p>
