---
layout: post
title: "Kim Jong-un binnenkort naar Rusland"
date: Thu, 18 Apr 2019 14:30:40 +0200
category: buitenland
externe_link: "https://www.telegraaf.nl/nieuws/3465505/kim-jong-un-binnenkort-naar-rusland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dfb6b348-61d5-11e9-8c2f-0217670beecd.jpg"
---

<p class="intro">De Noord-Koreaanse leider Kim Jong-un reist deze maand naar buurland Rusland. Hij ontmoet daar president Vladimir Poetin, maakte het Kremlin bekend.</p> <p>Poetin heeft de Noord-Koreaanse leider uitgenodigd. Het bezoek moet in de tweede helft van april plaatsvinden. De exacte plaats en datum zijn niet bekendgemaakt, maar Russische en Zuid-Koreaanse media hebben eerder bericht dat de ontmoeting in het Russische Verre Oosten zal worden gehouden.</p><p>De laatste top tussen leiders van beide landen vond plaats in 2011. Toen ontmoette Kim Jong-il in Siberië de toenmalige Russische president Dmitri Medvedev. De Noord-Koreaanse dictator overleed datzelfde jaar, waarna zijn zoon aan de macht kwam. Die brengt nu zijn eerste officiële bezoek aan Rusland.</p><p>Poetin heeft zelf ook al eens een bezoek gebracht aan het geïsoleerde buurland. Hij reisde in 2000 naar Pyongyang.</p>
