---
layout: post
title: "Atlético-aanvaller boos na ’tik’ van arbiter"
date: Sun, 21 Apr 2019 11:36:57 +0200
categories: 
- sport 
- voetbal 
externe_link: "https://www.telegraaf.nl/sport/3475754/atletico-aanvaller-boos-na-tik-van-arbiter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/01b54c76-6419-11e9-9da7-0255c322e81b.jpg"
---

<p class="intro">Alvaro Morata was zaterdag na afloop van het competitieduel met Eibar woest op scheidsrechter Javier Alberola. De Atlético Madrid-aanvaller vond dat de arbiter hem een tik had gegeven, die niet door de beugel kon.</p> <p>„Hij voelde wat in zijn nek en raakte geïrriteerd. Hij is ook maar een mens”, stelde teamgenoot Koke.</p><p>Het incident vond vijf minuten voor tijd plaats. Morata moest door teamgenoten bij de scheidsrechter uit de buurt worden gehouden.</p><p>Op beelden lijkt Alberola vooral een vriendschappelijk tikje uit te delen. Koke vindt echter dat de Spaanse voetbalbond onderzoek moet doen. „Als de scheidsrechter wat fout heeft gedaan, moet daar naar worden gekeken. Of hij moet worden gestraft, laat ik anderen, maar ze moeten er in ieder geval naar kijken.”</p><p>Atlético Madrid-trainer Diego Simeone stond pal achter zijn speler. „Het deed me denken aan die keer dat ik hetzelfde deed bij een vierde man en vervolgens voor vier wedstrijden werd geschorst...”</p><p>Atlético won het duel met Eibar dankzij een late treffer van Thomas Lemar met 1-0. De achterstand op koploper FC Barcelona, dat woensdag kampioen kan worden, bleef echter negen punten. De Catalanen wonnen in eigen huis met 2-1 van Real Sociedad.</p>
