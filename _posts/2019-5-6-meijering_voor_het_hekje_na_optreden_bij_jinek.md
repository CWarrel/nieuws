---
layout: post
title: "Meijering voor het hekje na optreden bij Jinek"
date: Mon, 06 May 2019 13:30:55 +0200
category: binnenland
externe_link: "https://www.telegraaf.nl/nieuws/3542596/meijering-voor-het-hekje-na-optreden-bij-jinek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e1cdb8d6-7033-11e9-a03e-0217670beecd.jpg"
---

<p class="intro">Advocaat Nico Meijering moet zich vandaag voor de Raad van Discipline verantwoorden voor een optreden in de talkshow van Eva Jinek. Deken Evert-Jan Henrichs had Meijering en zijn kantoorgenoten een spreekverbod gegeven, en diende bij de Amsterdamse Orde van Advocaten een klacht in tegen Meijering na diens tv-optreden.</p> <p>Onze verslaggever Saskia Belleman was bij de zaak aanwezig en twitterde live mee. Haar tweets vindt u onderaan dit bericht. </p><p>Het spreekverbod heeft betrekking op een beschuldiging van crimineel Willem Holleeder aan het adres van Meijering kantoorgenote Bénédicte Ficq. Holleeder beschuldigde Ficq ervan hem te hebben bedreigd om hem te dwingen een valse verklaring af te leggen die voor haar cliënt Dino Soerel gunstig zou zijn.</p><p>Holleeder vertelde dat aan Peter R. de Vries. Dat gebeurde tijdens een telefoongesprek op het kantoor van Holleeders toenmalig advocaat Stijn Franken, en via de advocatentelefoon van Franken. Die telefoon mag niet worden afgeluisterd en is alleen bestemd voor vertrouwelijke gesprekken tussen een advocaat en zijn cliënt. Een gesprek met een misdaadverslaggever valt niet onder dat toegestane gebruik.</p><p>De deken stelde een onderzoek in naar de vermeende bedreiging door Ficq en het misbruik van de advocatentelefoon. Hangende dat onderzoek mochten de advocaten niet over de kwestie spreken. Meijering zou dat spreekverbod hebben geschonden, aldus Henrichs.</p>
