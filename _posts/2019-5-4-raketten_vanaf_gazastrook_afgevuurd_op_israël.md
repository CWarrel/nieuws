---
layout: post
title: "Raketten vanaf Gazastrook afgevuurd op Israël"
date: Sat, 04 May 2019 11:42:21 +0200
category: buitenland
externe_link: "https://www.telegraaf.nl/nieuws/3536863/raketten-vanaf-gazastrook-afgevuurd-op-israel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7311a632-6e94-11e9-a72a-0255c322e81b.jpg"
---

<p class="intro">Militanten op de Gazastrook hebben zaterdag raketten afgevuurd op doelwitten in Israël. Volgens het Israëlische leger ging het om bijna tweehonderd projectielen. Tientallen daarvan zijn door de Israëlische raketafweer uit de lucht gehaald. Sommige projectielen kwamen diep in Israël neer. Volgens de politie raakten in Israël enkele mensen gewond, van wie een ernstig. Israël reageerde meteen met luchtaanvallen op ongeveer dertig doelen van de Hamas-beweging en een andere groepering.</p> <p>Op de Gazastrook kwamen door die luchtaanvallen een lid van een kleine gewapende pro-Hamas-groep en een meisje van 14 maanden om het leven. Ook vielen er meerdere gewonden, aldus de Palestijnse autoriteiten. Volgens Jeruzalem zijn de lanceerplekken vanwaar de raketten waren afgeschoten, onder vuur genomen door gevechtsvliegtuigen. Tanks aan de grens hebben stellingen van Hamas beschoten.</p><p>De Europese Unie heeft een oproep gedaan te stoppen met het afvuren van raketten vanuit de Gazastrook en steunt pogingen van de Verenigde Naties en Egypte om de gemoederen tot bedaren te brengen.</p><p>Vrijdag was het ook al raak. Twee radicale Palestijnen werden gedood bij een Israëlische luchtaanval. Het ging om een vergeldingsactie voor Palestijns geweervuur aan de grens waardoor twee Israëlische militairen gewond waren geraakt. Twee andere Palestijnen vonden de dood tijdens protesten bij het grenshek tussen Gaza en Israël.</p>
