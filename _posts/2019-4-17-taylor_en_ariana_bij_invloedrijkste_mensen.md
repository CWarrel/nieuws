---
layout: post
title: "Taylor en Ariana bij invloedrijkste mensen"
date: Wed, 17 Apr 2019 19:42:00 +0200
category: entertainment
externe_link: "https://www.telegraaf.nl/entertainment/3461365/taylor-en-ariana-bij-invloedrijkste-mensen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/99deaeba-6131-11e9-9a52-0218eaf05005.jpg"
---

<p class="intro">Zangeressen Taylor Swift, Lady Gaga en Ariana Grande zijn opgenomen in de lijst met de honderd invloedrijkste mensen ter wereld volgens Time Magazine. Ook Game of Thrones-actrice Emilia Clarke, Bohemian Rhapsody-ster Rami Malek, rapper Khalid en de Zuid-Koreaanse boyband BTS hebben de lijst gehaald.</p> <p>Time maakte voor de gelegenheid zes verschillende covers met daarop de gezichten van Taylor Swift, acteur Dwayne Johnson, actrice Sandra Oh, tv-journalist Gayle King, de Amerikaanse politica Nancy Pelosi en voetballer Mohamed Salah, die allen op de lijst staan.</p><p>De meeste Hollywoodsterren staan onder het kopje Artiesten, maar ook onder Iconen komen een aantal bekende namen terug, zoals Taylor Swift en Lady Gaga maar ook regisseur Spike Lee.</p><p>Inspireren</p><p>Time strikte voor alle invloedrijke mensen grote namen die uitleggen wat zij voor hen betekenen. Zo schrijft Céline Dion over Lady Gaga dat ze over de hele wereld mensen inspireert en dat waarschijnlijk nog generaties lang zal doen. Shawn Mendes zegt dat Taylor Swift ouderen zich weer jong kan laten voelen en jongeren kan laten geloven dat ze alles kunnen.</p><p>Ook komen Beyoncé (voor Michelle Obama), Alicia Keys (Khalid) en Robert Downey Jr. (Rami Malek) aan het woord.</p>
