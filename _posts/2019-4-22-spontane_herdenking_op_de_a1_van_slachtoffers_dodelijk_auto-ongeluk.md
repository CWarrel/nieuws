---
layout: post
title: "Spontane herdenking op de A1 van slachtoffers dodelijk auto-ongeluk"
date: Mon, 22 Apr 2019 18:21:38 +0200
category: nieuws
externe_link: "https://nos.nl/l/2281591"
feature_image: "https://nos.nl/data/image/2019/04/22/545409/1008x567.jpg"
---

<p>Nabestaanden en vrienden van de vier mannen die vanmorgen om het leven kwamen bij een auto-ongeluk houden op de snelweg A1 een spontane herdenking. Zeker twaalf auto's zijn op of in de buurt van de vluchtstrook ter hoogte van Deventer gestopt.</p>
<p>Er zijn bloemen gelegd bij een portaal met matrixborden, waar het ongeluk kort na 06.00 uur gebeurde. De politie was niet op de hoogte van de spontane actie en is poolshoogte gaan nemen. Een rijstrook is inmiddels afgesloten.</p>
<p>Enkele slachtoffers waren lid van voetbalclub a.v.v. Columbia uit Apeldoorn. De vereniging heeft twee wedstrijden die vandaag zouden worden gespeeld, afgelast. </p>
<p>Voetbalclub Columbia wil niet reageren, maar schrijft op de eigen website, Facebook en Twitter dat de wedstrijd van het eerste elftal is afgelast "door trieste omstandigheden".</p>
