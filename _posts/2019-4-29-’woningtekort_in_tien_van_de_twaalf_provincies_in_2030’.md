---
layout: post
title: "’Woningtekort in tien van de twaalf provincies in 2030’"
date: Mon, 29 Apr 2019 07:58:14 +0200
categories: 
- financieel 
- geld 
externe_link: "https://www.telegraaf.nl/financieel/3508522/woningtekort-in-tien-van-de-twaalf-provincies-in-2030"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/05c619e8-6a5a-11e9-bf44-02d2fb1aa1d7.jpg"
---

<p class="intro">Ondanks de schaarste aan woningen, zal de bouw van nieuwe woningen komende jaren teruglopen. Daardoor hebben bijna alle provincies over elf jaar een woningtekort, schrijven economen van ABN Amro in een rapport over de bouwsector.</p> <p>De kenners baseren zich op het aantal afgegeven bouwvergunningen. Dat daalde vorig jaar met 5,7%. Zo’n afname wijst erop dat er in de toekomst ook minder woningen worden gebouwd. Dat leidt er toe dat er in 2030 nog een woningtekort van ruim 157.000 woningen bestaat, berekenden de kenners.</p><p>Overschot</p><p>Waar het gebrek aan woningen nu nog vooral wordt geassocieerd met steden in de Randstad, zullen volgens de bank ook in provincies met veel krimpgebieden als Drenthe, Groningen en Limburg tekorten ontstaan. Alleen in Friesland en Zeeland zal in 2030 sprake zijn van een overschot.</p><p>Het grootste woningoverschot zal in 2030 in de gemeente Kerkrade zijn, voorspelt de bank. Daar zullen over elf jaar 1454 woningen te veel zijn. Voor de gemeente Amsterdam voorziet de bank het grootste tekort: ruim 30.000 woningen. Ook in de gemeente Den Haag zullen er bijna 20.000 woningen te weinig zijn, voorspelt ABN Amro.</p>
