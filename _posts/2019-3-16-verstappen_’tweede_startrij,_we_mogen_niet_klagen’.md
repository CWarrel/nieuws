---
layout: post
title: "Verstappen: ’Tweede startrij, we mogen niet klagen’"
date: Sat, 16 Mar 2019 08:26:27 +0100
categories: 
- sport 
- autosport 
externe_link: "https://www.telegraaf.nl/sport/3300601/verstappen-tweede-startrij-we-mogen-niet-klagen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eebffa72-47de-11e9-a891-0218eaf05005.jpg"
---

<p class="intro">Max Verstappen kwalificeerde zich zaterdagochtend voor de eerste Grand Prix van het seizoen als vierde, en daarmee was de coureur van Red Bull Racing content.</p> <p>„Het zag er vanmorgen niet goed uit”, vertelde de Limburger tegen Ziggo Sport. „We hebben een paar andere dingen aan de auto geprobeerd, maar die pakten niet goed uit. In de derde vrije training (zaterdagochtend vroeg verreden, red.) zat geen goede balans, maar gelukkig hebben we dat kunnen herstellen voor Q1. Die ging een stuk beter”, zei Verstappen over het eerste deel van de kwalificatie, waar hij de tiende tijd noteerde.</p><p>Nadat hij in Q2 alleen Lewis Hamilton en Valtteri Bottas voor zich moest dulden, reed hij in het finale deel van de kwalificatie naar P4. „De tweede startrij, daar mogen we niet mee klagen”, toonde Verstappen zich uiteindelijk tevreden met het eindresultaat.</p><p>Voor Hamilton is het de zesde keer op rij dat hij in Melbourne op pole mag starten. „We hadden geen idee wat we konden verwachten, we konden alleen maar hopen dat we zouden staan waar we nu staan”, zei de Britse regerend wereldkampioen, die Bottas net voor bleef. „Hij deed het geweldig, het scheelde niets.”</p><p>Bekijk hieronder de Formule 1 Opwarmronde.</p><p>Onze F1-watcher Erik van Haren en Giedo van der Garde, ex-coureur in de koningsklasse van de autosport, blikken vooruit op het seizoen dat zondag van start gaat in Melbourne.</p>
