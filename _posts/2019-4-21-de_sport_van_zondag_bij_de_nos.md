---
layout: post
title: "De sport van zondag bij de NOS"
date: Sun, 21 Apr 2019 07:57:47 +0200
category: sport
externe_link: "https://nos.nl/l/2281381"
feature_image: "https://nos.nl/data/image/2019/04/21/545047/1008x567.jpg"
---

<p>Het is vandaag de dag van de Amstel Gold Race. De vrouwenkoers is vanaf 12.00 uur live te volgen op NOS.nl en in de NOS-app en zal rond 13.20 uur ook live te zien zijn op NPO 1.</p>
<p>Vanaf ongeveer 14.45 uur zijn we op NPO 1, NOS.nl en de app live bij de mannenwedstrijd. De koersen zijn uiteraard ook te volgen via Langs de Lijn op NPO Radio 1, dat om 14.00 uur begint.</p>
<p>Samenvattingen van beide wedstrijden kunt u zien in de Studio Sport-uitzending van 18.10 uur. Daarin ook beelden van het eerste duel in de play-offs om de nationale volleybaltitel bij de mannen, de FED Cup-ontmoeting van Nederland met Japan en een reportage met olympisch kampioene roeien Ilse Paulis.</p>
<h2>Euro Hockey League</h2>
<p>De hockeyers van Amsterdam slaagden er gisteren niet in de Nederlandse eer hoog te houden bij de Euro Hockey League in Eindhoven en vlogen er in de kwartfinales uit. Beelden van de halve finales - Mannheimer HC (Duitsland)-Waterloo Ducks (België) en Real Club de Polo (Spanje)-Rot Weiss Köln (Duitsland) - zijn te zien aan het eind van de middaguitzending.</p>
<p>Een samenvatting van Amsterdam-Den Bosch, de halve eindstrijd van de Euro Hockey Club Cup voor vrouwen, volgt in de Studio Sport-uitzending van 18.10 uur.</p>
<p>De 31ste speelronde van de eredivisie wordt vandaag afgesloten met drie wedstrijden. Excelsior-Willem II, Fortuna-NAC en PSV-ADO zijn allemaal te volgen in ons liveblog op NOS.nl en via liveflitsen in Langs de Lijn. Om 19.00 uur volgen de samenvattingen op NPO 1.</p>
