---
layout: post
title: "Elk jaar 50 miljard euro verlies in EU door btw-fraude"
date: Tue, 07 May 2019 11:33:55 +0200
category: nieuws
externe_link: "https://nos.nl/l/2283564"
feature_image: "https://nos.nl/data/image/2019/01/28/527632/1008x567.jpg"
---

<p>De lidstaten van de Europese Unie lopen samen elk jaar nog altijd 50 miljard euro mis door btw-fraude. Er wordt onder meer gesjoemeld met groencertificaten en andere energieproducten en digitale diensten als apps, games en videodiensten, schrijft onderzoeksplatform Follow the Money (FTM).</p>
<p>Meer dan zestig journalisten uit de 28 EU-lidstaten, Zwitserland en Noorwegen hebben de btw-carrousel in kaart gebracht.</p>
<p>Om de handel tussen EU-landen onderling te bevorderen, is besloten om op handel tussen bedrijven uit verschillende EU-lidstaten geen btw te heffen. Door dit 'nultarief' kunnen fraudeurs goederen in een ander land zonder btw inkopen en in eigen land met btw verkopen. De btw houden ze zelf, maar de koper vraagt zijn betaalde btw vervolgens wel bij de Belastingdienst terug. Daardoor loopt de schatkist veel geld mis.</p>
<h2>Ethisch onacceptabel</h2>
<p>"Het geld van de belastingbetaler gaat verloren, dit bedrog is moreel en ethisch onacceptabel", zegt eurocommissaris Moscovici in een interview met ZDF. De Duitse omroep is een van de deelnemers in het onderzoeksproject.</p>
<p>Er wordt al jaren vermoed dat fraude met btw landen tientallen miljarden euro's kost, maar het probleem wordt volgens FTM nauwelijks aangepakt vanwege politieke onwil en desinteresse om samen te werken.</p>
<p>In 2016 kondigde de Europese Commissie een nieuw actieplan aan, om de btw-fraude tegen te gaan. Zo zou het nul-tarief dat sommige landen voor een beperkt aantal producten hanteren worden afgeschaft en zouden lidstaten meer met elkaar gaan samenwerken. Maar nog niet alle maatregelen zijn omgezet in wetgeving.</p>
<p>De Commissie schatte het fraudebedrag toen al op 50 miljard euro per jaar. Maar er lekt nog veel meer geld weg door gebrek aan samenwerking en mazen in de wet, stelt de Commissie. Volgens de laatste schatting lopen de lidstaten in totaal 150 miljard euro aan btw-inkomsten per jaar mis.</p>
<p>Nederland is de afgelopen jaren succesvol geweest in de aanpak van de fraude, stelt de Commissie. Maar in andere landen zoals RoemeniÃ«, Finland, het VK, Ierland, Estland en Frankrijk lekt er juist meer btw-geld weg.</p>
