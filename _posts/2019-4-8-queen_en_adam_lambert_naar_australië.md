---
layout: post
title: "Queen en Adam Lambert naar Australië"
date: Mon, 08 Apr 2019 08:57:49 +0200
categories: 
- entertainment 
- sterren 
externe_link: "https://www.telegraaf.nl/entertainment/3409530/queen-en-adam-lambert-naar-australie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a997eac8-59cb-11e9-97c7-02d2fb1aa1d7.jpg"
---

<p class="intro">Het succes van de film Bohemian Rhapsody heeft de overgebleven Queen bandleden Roger Taylor en Brian May geen windeieren gelegd. Het tweetal gaat in 2020 samen met hun vaste gelegenheidszanger Adam Lambert op tournee door Australië. Dit meldt de Sydney Morning Herald.</p> <p>Queen + Adam Lambert, zoals hun officiële naam luidt, doen met hun Rhapsody Tour verschillende steden ’down under’ aan. Ze starten op donderdag 13 februari in Brisbane, om vervolgens door te reizen naar Sydney, Melbourne, Perth, Adelaide en de Gold Coast.</p><p>Taylor en May hebben er zin in, zo laten ze in een statement weten. „We zijn klaar voor Australië en kijken er naar uit om onze nieuwe show te laten zien!”, aldus de 69-jarige Roger. Brian voegde daaraan toe dat hun fans ’iets heel ambitieus kunnen verwachten’. „Dit is een enorme mogelijkheid voor ons. De laatste tour werd zeer goed ontvangen, dus de lat ligt hoog. Maar we zijn vastbesloten het nog beter dan de vorige keer te doen.”</p><p>Queen en Adam Lambert werkten voor het eerst samen in 2009, tijdens de finale van American Idol. Inmiddels heeft Lambert al 180 shows samen met de rockiconen gedaan, als vervanger van Freddie Mercury.</p>
