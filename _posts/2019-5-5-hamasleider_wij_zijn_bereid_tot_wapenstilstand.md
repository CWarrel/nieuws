---
layout: post
title: "Hamasleider: wij zijn bereid tot wapenstilstand"
date: Sun, 05 May 2019 21:58:50 +0200
category: buitenland
externe_link: "https://www.telegraaf.nl/nieuws/3540453/hamasleider-wij-zijn-bereid-tot-wapenstilstand"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/384f56a2-6f70-11e9-8fb5-02c309bc01c1.jpg"
---

<p class="intro">Na een van de grootste geweldsexplosies van de laatste jaren in de Gazastrook, pleitte Hamasleider Ismail Hanija zondagavond voor een staakt-het-vuren. Hij zei daarbij ook, dat een wapenstilstand alleen mogelijk is als ook Israël zich daarvoor inzet.</p> <p>De oproep van Hanija kwam na dagen van geweld, die vrijdag werden ingeluid door een raketaanval vanuit Gaza op Israël. In opdracht van de Israëlische premier Benjamin Netanyahu antwoordde het land zondag met een gericht spervuur aan raketten op meer dan 250 doelen en aanvallen op militanten in Gaza.</p><p>Aan Israëlische zijde kwamen zeker vier mensen om het leven en raakten er meer dan honderd gewond. Door de Israëlische aanvallen werden zeker 27 Palestijnen gedood, onder wie twee zwangere vrouwen en een kind. Ongeveer 150 mensen raakten gewond.</p>
