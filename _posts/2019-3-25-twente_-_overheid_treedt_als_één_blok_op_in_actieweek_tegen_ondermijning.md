---
layout: post
title: "Twente - Overheid treedt als één blok op in actieweek tegen ondermijning"
date: Mon, 25 Mar 2019 15:25:00 GMT
categories: 
- overijssel 
- dinkelland 
---

Onder het motto voorkomen, aanpakken en doorpakken zijn er de afgelopen week tientallen acties en controles georganiseerd om ondermijnende criminaliteit in Twente te bestrijden. Ondermijning door (georganiseerde) criminaliteit is een maatschappelijk probleem dat succesvol wordt aangepakt door als één overheid op te treden, door met diverse andere partijen allianties aan te gaan en daarmee duurzame netwerken te smeden. Om hier een flinke impuls aan te geven is de afgelopen week de eerste integrale actieweek in heel Twente georganiseerd, waarbij meer dan veertig acties en controles zijn uitgevoerd. Niet alleen repressief maar ook preventief.
