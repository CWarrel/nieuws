---
layout: post
title: "'Geen bewijs dat Assange de VS schade heeft berokkend'"
date: Thu, 11 Apr 2019 19:23:26 +0200
category: buitenland
externe_link: "http://feeds.nos.nl/~r/nosnieuwsbuitenland/~3/kqkZYH47bIw/2280016"
feature_image: "https://nos.nl/data/image/2019/04/11/542877/1008x567.jpg"
---

<p>Na zes jaar, negen maanden en twintig dagen kwam vandaag een einde aan Julian Assanges verblijf in de Ecuadoriaanse ambassade in Londen. Zijn Zuid-Amerikaanse gastheren ontnamen de oprichter van klokkenluiderswebsite WikiLeaks diens 'diplomatiek asiel', daarop kon hij binnen gearresteerd worden door de Britse politie. De Verenigde Staten hebben om zijn uitlevering gevraagd.</p>
<p>Greg Barns, de Australische advocaat van Julian Assange, reageert vanuit de stad Hobart en vertelt dat het met Assange alles behalve goed gaat. "Hij woonde in een afgesloten ruimte zonder daglicht en frisse lucht en had geen toegang tot gezondheidszorg. Zijn fysieke en geestelijke gezondheid zijn aangetast en moeten nu prioriteit krijgen."</p>
<p>Barns verwacht dat de Amerikanen Assange slecht zullen behandelen, net als Chelsea Manning. "Die is zelfs gemarteld. Het is heel gevaarlijk dat ze hem willen veroordelen voor het gebruik van zijn recht op vrije meningsuiting. Assange is een journalist die heeft gepubliceerd wat de Amerikanen wilden achterhouden."</p>
<h2>Geen bewijs</h2>
<p>Volgens de advocaat gaat het niet om staatsgeheimen, maar om historische documenten die Assange heeft gepubliceerd. "Over de oorlogen in Afghanistan en Irak. Gebeurtenissen uit het verleden die het stempel staatsgeheim hebben gekregen." Hij vindt dat staten voorzichtig moeten zijn met dat stempel. "Veiligheidsdiensten houden van dat soort labels, om het debat en de discussie af te wenden en transparantie te voorkomen."</p>
<p>"Er is geen bewijs dat wat Assange heeft gepubliceerd, de VS schade heeft toegebracht."</p>
<p>WikiLeaks zegt in een reactie op Twitter dat "machtige partijen, waaronder de CIA" een uitgekiende poging doen om Assange achter de tralies te krijgen.</p>
<p>In 2016 sprak Nieuwsuur met Julian Assange. Bekijk dat interview hieronder.</p><img src="http://feeds.feedburner.com/~r/nosnieuwsbuitenland/~4/kqkZYH47bIw" height="1" width="1" alt=""/>
