---
layout: post
title: "Politie shopte fietsmand van Julie (23) uit foto verdachte"
date: Mon, 06 May 2019 21:00:09 +0200
category: buitenland
externe_link: "https://www.telegraaf.nl/nieuws/3544981/politie-shopte-fietsmand-van-julie-23-uit-foto-verdachte"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/138c9894-7037-11e9-a5e1-02d1dbdc35d1.jpg"
---

<p class="intro">Waarom wist de politie zo zeker dat de 39-jarige man aangeduid als ’S.B.’ iets met de verdwijning van de Vlaamse Julie Van Espen te maken had? De man werd gefilmd door een bewakingscamera terwijl hij het mandje van de fiets van Julie in de hand had. Op het opsporingsbericht werd dat bezwarende element echter vakkundig weggewerkt.</p> <p>Dat meldt Het Nieuwsblad. In de loop van zondag begon de politie camerabeelden te bekijken die gemaakt werden in de buurt waar Julie passeerde. Op een van die beelden stond een man met een rugzak. En… met het mandje van de fiets van Julie in de hand.</p><p>Daarop beslisten de speurders om een opsporingsbericht te verspreiden van de man. Hij was ’een belangrijke getuige’, zo werd toen gezegd. Maar justitie wist toen al dat hij wellicht de dader was. Om de verdachte niet te laten vluchten, maar ook omdat nog een slag om de arm moest worden gehouden, werd het mandje aanvankelijk vakkundig weggewerkt.</p><p>Het lichaam van Julie Van Espen werd maandag gevonden in een kanaal bij Antwerpen. De 39-jarige man wordt verdacht van moord. Hij heeft een ’zwaar gerechtelijk verleden’ en is onder meer twee keer veroordeeld voor verkrachting.</p>
