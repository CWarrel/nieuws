---
layout: post
title: "Eenheid Rotterdam - ‘Die speld zal gevonden worden, al moet de hele stapel overhoop’"
date: Fri, 25 May 2018 11:07:00 GMT
categories: 
- zuid-holland 
- leerdam 
externe_link: "https://www.politie.nl/nieuws/2018/mei/25/07-%E2%80%98die-speld-zal-gevonden-worden-al-moet-de-hele-stapel-overhoop%E2%80%99.html"
feature_image: "https://www.politie.nl/binaries/w400h225/content/gallery/politie/nieuws/2018/mei/07-rt/collegas-bezig-met-onderzoek.jpg"
---

Het is donderdagmiddag, een van de eerste mooie lentedagen. De 2-jarige Mees* was net nog bij de speeltuin achter het huis. Nu zijn hij en zijn loopfietsje onvindbaar. Na een kwartier alarmeren de doodongeruste ouders de politie. Even later een telefoontje van een jeugdinstelling. Evy* van 16 is niet teruggekomen. Ze is weggelopen, niet voor het eerst. Haar voogd en de agenten zijn bezorgd: ze lijkt misschien best zelfredzaam, maar ze is erg beïnvloedbaar en daardoor kwetsbaar. Zelf doet ze er alles aan om niet gevonden te worden. Dat geldt ook voor Angelique* van 48. Haar echtgenoot sloeg net alarm: zijn vrouw heeft eerder geprobeerd zichzelf wat aan te doen en is er vanochtend met de auto vandoor gegaan. Hij kan haar niet bereiken.
