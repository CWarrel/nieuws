---
layout: post
title: "Beugelsdijk schrikt van woedend AZ na harde overtreding"
date: Sun, 14 Apr 2019 07:36:50 +0200
category: sport
externe_link: "https://www.telegraaf.nl/sport/3441714/beugelsdijk-schrikt-van-woedend-az-na-harde-overtreding"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dac69e4a-5e77-11e9-a27a-02d1dbdc35d1.jpg"
---

<p class="intro">Tom Beugelsdijk viel tijdens AZ - ADO Den Haag (2-3) op met een schandalig overtreding.</p> <p>De verdediger van ADO kreeg een gele kaart voor een overtreding op Mats Seuntjens. Daar waar rood zeker op z’n plaats was geweest. Beugelsdijk raakte Seuntjens met een harde tackle vol op de knie, maar de VAR vond net als scheidsrechter Björn Kuipers dat een gele kaart afdoende was.</p><p>„Ik zie hem langs mij gaan. Ik moest hem pakken, want ik wilde niet op mijn geweten hebben dat hij die bal binnenschiet”, vertelde Beugelsdijk aan FOX Sports. „Dit is inderdaad een harde onbesuisde overtreding, maar niet met de intentie om hem van het veld te schoppen. Ik wilde hem tegenhouden.”</p><p>De woede richtte zich na de ingreep van Beugelsdijk direct op de 28-jarige Hagenaar. „Er kwamen in één keer 35 man op mij af. Eén op één ben ik niet zo snel bang. Ik heb mijn excuses aangeboden. De reactie van AZ was heftig. Ik ben niet bang geweest voor de VAR.”</p><p>Record</p><p>Beugelsdijk kreeg voor de twaalfde keer dit seizoen een gele kaart. Een evenaring van een record. „Daar hoef je mij niet mee te feliciteren. Daar moet ik volgend jaar mee aan de slag. Dat moet veel minder. Daar ben ik zeker niet trots op.”</p><p>In het verleden pakten Guy Ramos (RKC Waalwijk), Joeri de Kamps (NAC Breda) en Cristian Cuevas (FC Twente) ook al eens twaalf keer geel in één Eredivisie-seizoen.</p>
