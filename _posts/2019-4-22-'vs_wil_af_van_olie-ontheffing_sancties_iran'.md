---
layout: post
title: "'VS wil af van olie-ontheffing sancties Iran'"
date: Mon, 22 Apr 2019 09:20:15 +0200
categories: 
- financieel 
- koersen 
externe_link: "https://www.telegraaf.nl/financieel/3478304/vs-wil-af-van-olie-ontheffing-sancties-iran"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3522b470-64cf-11e9-abce-02c309bc01c1.jpg"
---

<p class="intro">De Amerikaanse regering wil naar verluidt bepaalde ontheffingen van de sancties met Iran niet verlengen. Nu mogen diverse landen, waaronder China, nog wel olie kopen in Iran. Maar de Amerikanen zouden de druk op Teheran willen opvoeren, meldt persbureau Bloomberg op basis van ingewijden.</p> <p>De Verenigde Staten hadden eerder aan acht landen 180 dagen vrijstelling verleend om door te gaan met het kopen van Iraanse ruwe olie, ondanks Amerikaanse sancties tegen het land. Dit was op voorwaarde dat ze stappen zouden ondernemen om hun aankopen te verminderen en de import te beÃ«indigen. De deadline voor het wel of niet verlengen van de afspraken is op 2 mei.</p><p>De Amerikaanse president Donald Trump liet de sancties tegen Iran in november vorig jaar opnieuw ingaan. Volgens Trump hield Teheran zich niet aan de afspraken uit het nucleaire akkoord van 2015 en werd stiekem toch gewerkt aan kernwapens.</p>
