---
layout: post
title: "Derde vrije training Bakoe verloopt probleemloos, Leclerc snelste"
date: Sat, 27 Apr 2019 13:23:33 +0200
categories: 
- sport 
- autosport 
externe_link: "https://nos.nl/l/2282286"
feature_image: "https://nos.nl/data/image/2019/04/27/546376/1008x567.jpg"
---

<p>Na twee desastreus verlopen vrije trainingen is de derde trainingssessie voor de Grand Prix van Azerbeidzjan zaterdag zonder grote incidenten verlopen.</p>
<p>Op vrijdag werd de eerste vrije training al snel afgelast na een incident met Williams-coureur George Russell en bij de tweede vrije training crashten Lance Stroll (Racing Point) en Daniil Kvyat (Toro Rosso) tegen de boarding.</p>
<p>Op zaterdagochtend ging het een stuk beter en was Ferrari-coureur Charles Leclerc uiteindelijk de snelste. Met een tijd van 1.41,604 was hij 0,198 sneller dan zijn teamgenoot Sebastian Vettel. Max Verstappen klokte de derde tijd met 1.42,852.</p>
<p>Hij hield daarmee de Mercedessen van Valtteri Bottas (vierde) en Lewis Hamilton (vijfde) achter zich.</p>
<h2>Gasly sluit de rij</h2>
<p>Verstappens teamgenoot Pierre Gasly gebruikte de derde vrije training om alvast te werken aan de afstemming van zijn auto. Hij moet zondag bij de race vanuit de pitsstraat starten omdat hij bij de tweede vrije training de verplichte weging van zijn Red Bull gemist had.</p>
<p>Het zorgde er wel voor dat de Fransman, die in zijn eerste maanden bij Red Bull veel moeite heeft om Verstappen bij te benen, de langzaamste tijd liet noteren. Hij moest uiteindelijk 6,232 toegeven op Leclerc.</p>
<p>Vanmiddag om 15.00 uur wordt de kwalificatie verreden.</p>
