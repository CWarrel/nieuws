---
layout: post
title: "Vader (71) en zoon (32) verdrinken bij redden toerist"
date: Mon, 22 Apr 2019 10:06:26 +0200
category: nieuws
externe_link: "https://www.telegraaf.nl/nieuws/3478373/vader-71-en-zoon-32-verdrinken-bij-redden-toerist"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/87189794-64d5-11e9-9157-0255c322e81b.jpg"
---

<p class="intro">Een vader en zoon die in Australië werkten als strandwachten, hebben een reddingsactie met de dood moeten bekopen. Ross Powell (71) en zoon Andrew (32) verdronken toen ze een toerist uit het water probeerden te halen.</p> <p>De toerist raakte in nood in de buurt van de Twaalf Apostelen, een beroemde rotsformatie voor de zuidkust. De redders rukten uit met een bootje, maar dat sloeg om. De vader en zoon overleefden het niet.</p><p>„Met een huilend hart sta ik hier”, vertelt Paul James, president van de reddingsbrigade in Victoria, terwijl hij vecht tegen de tranen. „Twee van onze leden zijn vandaag overleden. Zij waren zeer ervaren en hebben ons lang gediend.”</p><p>Toerist overleeft</p><p>Een derde reddingswerker uit het omgeslagen bootje en de toerist brachten het er wel levend vanaf. Zij konden worden gered met een reddingshelikopter. De nationaliteit van de toerist is niet bekendgemaakt.</p><p>In Australië is geschokt gereageerd op de dood van de mannen, die als vrijwilligers werkten voor de reddingsorganisatie. Premier Scott Morrison condoleerde de nabestaanden maandag via Twitter.</p>
