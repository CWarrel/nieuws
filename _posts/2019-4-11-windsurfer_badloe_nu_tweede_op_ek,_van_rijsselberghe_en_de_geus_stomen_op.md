---
layout: post
title: "Windsurfer Badloe nu tweede op EK, Van Rijsselberghe en De Geus stomen op"
date: Thu, 11 Apr 2019 21:39:47 +0200
category: sport
externe_link: "https://nos.nl/l/2280039"
feature_image: "https://nos.nl/data/image/2019/04/11/542991/1008x567.jpg"
---

<p>De windsurfers Kiran Badloe en Dorian van Rijsselberghe stevenen af op een EK-medaille. Na de derde wedstrijddag op het EK RS:X op Mallorca schoven de Nederlanders door naar respectievelijk plek twee en drie in het klassement.</p>
<p>De Fransman Louis Giard gaat vooralsnog aan de leiding. Badloe klom mede door een overwinning in de zesde race naar plek twee met zeven punten achterstand op de koploper. Nog eens zeven punten daarachter volgt nu Van Rijsselberghe.</p>
<h2>Eén-tweetje</h2>
<p>"Het was een prima dagje", aldus Van Rijsselberghe die in de zesde race achter Badloe binnenkwam. "We voeren een mooie eerste race. Samen met Kir een één-tweetje, dus dat was weer vet. Dat je dan samen weer over die finishlijn komt, was echt lachen."</p>
<p>Van Rijsselberghe en Badloe zijn trainingsmaatjes en strijden om slechts een ticket voor de Spelen van Tokio in 2020. Badloe doet het op het EK vooralsnog dus beter dan zijn leermeester en tweevoudig olympisch kampioen Van Rijsselberghe, maar laatstgenoemde zegt zich vooral te focussen op het WK in september. "Al met al zijn we happy."</p>
<h2>Vrouwen</h2>
<p>Bij de vrouwen is Lilian de Geus bezig aan een opmars. De wereldkampioene, die al zeker is van deelname aan de Olympische Spelen in Tokio, boekte vijf plaatsen winst en is nu vierde in het klassement.</p>
