---
layout: post
title: "Recordaantal bezoekers op zonnig Paaspop"
date: Sun, 21 Apr 2019 20:17:59 +0200
category: entertainment
externe_link: "https://www.telegraaf.nl/entertainment/3477141/recordaantal-bezoekers-op-zonnig-paaspop"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cafabe70-6461-11e9-8843-02d2fb1aa1d7.jpg"
---

<p class="intro">De zonnige 44e editie van Paaspop heeft een recordaantal bezoekers getrokken. Het festival in het Brabantse Schijndel trok de afgelopen drie dagen 90.000 mensen. De zaterdag en zondag waren uitverkocht, laat de organisatie weten, die spreekt van „de gedroomde kick-off van het Nederlandse festivalseizoen”.</p> <p>In totaal stonden er 263 acts op de zeventien podia, onder wie Oscar and the Wolf, Within Temptation, Jett Rebel, Davina Michelle, Douwe Bob, Scooter en De Staat. Zondagavond is het nog de beurt aan onder anderen Passenger, 25 Years Charly Lownoise &amp; Mental Theo en Ronnie Flex &amp; Deuxperience.</p><p>In totaal brachten zo’n elfduizend mensen de nacht door op de bijbehorende festivalcamping. Het festival breidde dit jaar zijn capaciteit uit met drieduizend bezoekers extra per dag.</p>
