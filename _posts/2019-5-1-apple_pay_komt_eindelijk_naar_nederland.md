---
layout: post
title: "Apple Pay komt eindelijk naar Nederland"
date: Wed, 01 May 2019 09:06:39 +0200
categories: 
- financieel 
- geld 
externe_link: "https://www.telegraaf.nl/financieel/3519673/apple-pay-komt-eindelijk-naar-nederland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/103e4974-6bf7-11e9-a27a-02d1dbdc35d1.jpg"
---

<p class="intro">Betaaldienst Apple Pay komt naar Nederland. ING, dat in onder meer Spanje en Polen al met de dienst actief is, introduceert Apple Pay binnenkort in Nederland. Wanneer precies is nog niet duidelijk.</p> <p>Bezitters van een iPhone, iPad of Apple Watch kunnen dankzij Apple Pay met hun toestel betalen, in plaats van met hun bankpas.</p><p>Eind vorig jaar kwam de dienst al wel naar België en Duitsland, maar Nederland werd ook toen nog overgeslagen. Apple Pay werkt met creditcards, maar in Nederland wordt vooral betaald met pinpas en iDeal. ING’s twee grootste concurrenten, bieden nog geen Apple Pay aan. Rabobank „praat met alle partijen in de markt om betlaen nog eenvoudiger en veiliger te maken”, aldus een woordvoerder. ABN Amro zegt „in gesprek te zijn met Apple” over Apple Pay.</p><p>Koppelen</p><p>Ceo Tim Cook kondigde de lancering van de langverwachte mobiele betaaldienst van Apple in september 2014 aan. Gebruikers van de tegelijk aangekondigde iPhone 6 en Apple Watch konden met hun toestel betalen nadat zij hun debit- of creditkaart aan Apple Pay hadden gekoppeld.</p><p>Voor de ontwikkeling van het systeem was lang in het diepste geheim samengewerkt met American Express, MasterCard en Visa. Met de lancering mochten ook Amerikaanse grootbanken als Bank of America, Chase, Citi en Wells Fargo aansluiten.</p><p>De omarming van Apple Pay door consumenten viel echter tegen. In de eerste drie dagen werden één miljoen creditkaarten aan Apple Pay gekoppeld, maar na twintig maanden bleek dat slechts één op de twintig gebruikers minimaal één keer per week iets via Apple Pay afrekende.</p><p>Dit kwam ook mede omdat niet veel betaalterminals van Amerikaanse winkels contactloze betalingen accepteerden. Daar had de direct wereldwijd uitgerolde concurrent Android Pay van Google veel minder last van.</p><p>Europa</p><p>Opvallend genoeg werd Apple Pay opvallend traag uitgerold in Europa. Pas een jaar na de introductie in Groot-Brittannië volgden Ierland, Zwitserland, Spanje, Frankrijk en Italië. Daarbij mochten slechts een select aantal banken de betaaldienst aan hun klanten aanbieden, vergelijkbaar met de manier waarop de iPhone tien jaar geleden via een selectief aantal telecomproviders werd geïntroduceerd. In Nederland had internetbank Bunq vorig jaar een kortstondige primeur met een gevonden achterdeurtje om Apple Pay in Nederland actief te maken. Dit moest binnen een dag weer worden gesloten.</p><p>Banken ergerden zich ook aan het besluit van Apple om de benodigde NFC-antenne op de iPhone af te schermen. Hierdoor konden zij mobiel betalen via hun eigen apps niet mogelijk maken, waar dit op Android-telefoons wel mogelijk is. Australische banken visten onlangs naast het net bij de rechter om Apple te dwingen ook zonder Apple Pay mobiele betalen aan hun klanten aan te bieden op de iPhone.</p>
