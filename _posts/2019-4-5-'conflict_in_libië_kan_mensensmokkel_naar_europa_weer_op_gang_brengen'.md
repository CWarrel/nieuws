---
layout: post
title: "'Conflict in Libië kan mensensmokkel naar Europa weer op gang brengen'"
date: Fri, 05 Apr 2019 22:41:25 +0200
category: nieuws
externe_link: "https://nos.nl/l/2279215"
feature_image: "https://nos.nl/data/image/2019/04/05/541752/1008x567.jpg"
---

<p>De Libische krijgsheer Khalifa Haftar rukt op naar de hoofdstad Tripoli. Het volk juicht dit toe, maar voor Europa kan het slecht nieuws betekenen. Dat zegt de Nederlandse journalist Gerbert van de Aa. Hij kent Libië goed en zal vanavond vanuit buurland Tunis ook weer naar Tripoli reizen.</p>
<p>Volgens Van de Aa zou de onrust in het land kunnen toenemen als gevolg van het conflict tussen Haftar en de zwakke, maar internationaal erkende regering in Tripoli. En in die chaos zou de vluchtelingenstroom weer kunnen oplaaien.</p>
<p>"Als Haftar die regering verdrijft, kan dat leiden tot een soort opleving van de mensensmokkel", zegt van der Aa via een internetverbinding tegen Nieuwsuur.</p>
<p>"Omdat er dan weer een soort van anarchie terugkeert. Gevangenissen worden misschien minder streng bewaakt. Er zitten zo'n zesduizend potentiële migranten zitten gevangen. En dan zijn er nog honderdduizenden die vrij rondlopen. Grote kans dat als dit escaleert, dat die mensensmokkel weer op gang komt, dat die poort ineens weer geopend wordt. En dat Italië te maken met een nieuwe golf."</p>
<h2>Wie is Haftar?</h2>
<p>"Hij noemt zichzelf veldmaarschalk. Maar Haftar is best wel oud, 75. Een oude vriend van Khadafi, de Libische leider die tijdens Arab lente werd afgezet en gelyncht."</p>
<p>"Haftar is na de Arabische Lente teruggekeerd naar Tripoli en toen zag hij zichzelf als de aangewezen persoon om de nieuwe leider te worden. Ik ken hem niet persoonlijk, maar het beeld dat ik van hem heb gekregen is dat hij zichzelf heel belangrijk vindt. Dat hij lijdt aan een vorm van zelfoverschatting ook. Ze werd hij in het begin ook afgeschilderd, toen hij zich in 2014 presenteerde als de nieuwe sterke man van Libië. Toen deed iedereen een beetje lacherig over hem. Maar uiteindelijk bleek hij een veel slimmere strateeg dan iedereen dacht."</p>
<p>"Hij is enige militieleider erin geslaagd verschillende milities te verenigen in de Libyan National Army. Hij heeft het hele oosten van Libië onder zijn gezag gebracht. Ook het zuiden heeft hij de afgelopen maanden onder zijn gezag gebracht. Dus nu blijft ook alleen het gebied rond Tripoli en het westen over."</p>
<h2>Waarom krijgt Haftar zoveel steun?</h2>
<p>"Hij krijgt vooral veel steun omdat veel Libiërs de anarchie en het geweld zat zijn. Het grote probleem is, als je nu een gewone bruger bent in Libië, van alle kanten kan het geweld komen. Er is geen functionerende overheid. Er is geen politie. Als je jezelf wil beschermen moet je eigenlijk een militie inhuren om van de ene stad naar de andere te reizen."</p>
<p>" Er zijn heel veel ontvoeringen voor losgeld de afgelopen jaren. Mensensmokkel voor losgeld is toegenomen, drugsmokkel, cocaïnesmokkel uit West-Afrika richting Europa, het loopt via Libië. Het is één grote criminele anarchistische bende geworden."</p>
<p>"Heel veel gewone burgers die willen daarvan af. Die willen gewoon leven, net als in de tijd van Khadafi. Want je kunt van Khadafi zeggen wat je wil, het was een wrede dictator, maar er waren weinig landen waar het zo veilig was op straat als Libië. Dus heel veel Libiërs hopen dat Haftar daar ook weer voor gaat zorgen."</p>
