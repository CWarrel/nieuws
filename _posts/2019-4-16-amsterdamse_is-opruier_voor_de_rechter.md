---
layout: post
title: "Amsterdamse IS-opruier voor de rechter"
date: Tue, 16 Apr 2019 08:45:16 +0200
category: binnenland
externe_link: "https://www.telegraaf.nl/nieuws/3450408/amsterdamse-is-opruier-voor-de-rechter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4ff0e170-6013-11e9-8459-02d1dbdc35d1.jpg"
---

<p class="intro">Hij riep andere jongeren op om met een vrachtwagen op mensen in te rijden en sprak over het laten neerstorten van een gekaapt vliegtuig op Amsterdam-Zuid. De Amsterdamse twintiger Mounim A. verschijnt vandaag voor de rechter op verdenking van opruiing voor Islamitische Staat.</p> <p>LIVE – Verslaggever Silvan Schoonhoven is bij de rechtszaak aanwezig. Zijn tweets lees je onderaan dit artikel (vanaf circa 10 uur).</p><p>Via Telegram verspreidde hij honderden video’s en foto’s en teksten van onthoofdingen, martelingen en oproepen om aanslagen te plegen tegen westerse doelen. Hij noemde zich op internet Abu Bakr al-Baghdadi, een verwijzing naar de stichter van de Islamitische Staat.</p><p>De 28-jarige Mounim A. uit de Jordaan, medewerker van de bloemenveiling Aalsmeer, werd afgelopen zomer opgepakt. Hij werd samen met een 16-jarige aangehouden nadat de politie had gezien dat hij op Amsterdam Centraal rondhing met een man die geprobeerd had naar Syrië af te reizen.</p><p>Rechercheurs werden zelf lid van de Telegramgroep ‘Broeders’. Het blijkt een chatkanaal dat overloopt van gruwelijke inhoud. Ook zijn er handleidingen te vinden voor het maken van explosieven en aanmoedigingen om een aanslag te plegen.</p><p>Silvan Schoonhoven doet verslag uit de Bunker, de extra beveiligde rechtzaal in Amsterdam-Osdorp.</p>
