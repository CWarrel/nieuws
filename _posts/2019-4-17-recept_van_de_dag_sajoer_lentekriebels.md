---
layout: post
title: "Recept van de dag: Sajoer lentekriebels"
date: Wed, 17 Apr 2019 09:00:00 +0200
category: overig
externe_link: "https://www.telegraaf.nl/vrij/3454329/recept-van-de-dag-sajoer-lentekriebels"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9f73e1ce-6055-11e9-8997-02d2fb1aa1d7.jpg"
---

<p class="intro">Misschien omdat ook Australië een beetje die tropische geur heeft die ik me nog van Indonesië kan herinneren, - mijn weekje op de kinderen passen is voorbij, aupa is een beetje treurig maar zeer voldaan -, wat de reden ook is, ik heb al dagen zin in Indisch eten.</p> <p>Dit gerecht, op een mooie voorjaarsdag, volgens mij is dat feest. Natuurlijk met witte rijst en misschien wat atjar. Of gewoon een knapperig hardgebakken ei en wat augurk, ook al goed. Eerst even wat runderpoulet bij de slager halen. Doe er water bij, wat zout en zet op een laag, laag, laag pitje en laat met de deksel erop twee uur trekken.</p><p>Dan wrijf je een fijngesneden ui, met knoflook, sambal, trassi, ketoembar (gemalen koriander), djinten (komijn), koenjit (kurkuma) en djahé (gemberpoeder) en wat zout tot een papje in een vijzel. Dat lijkt een heidens werk maar is eigenlijk zo gedaan.</p><p>Wat olie in de pan, fruit het mengsel. Zachtjes, een minuut of tien. Giet de bouillon erbij, met de sperziebonen, de blokjes aardappel en de santen. En weer zachtjes, zachtjes koken, twintig minuten, of tot de aardappels nog stevig maar wel gaar zijn. Ik wens je een prachtige voorjaarsdag. Oh, in het glas een lentebok van Budels. Dat is nog eens een feestje!</p><p>Nodig voor 2 tot 3 lentekriebels:</p><p>- 250 runderpoulet</p><p>- 3 dl water</p><p>- 1 ui, klein gesneden</p><p>- 3 tenen knoflook, geperst</p><p>- 1 theel sambal</p><p>- 1 theel trassi</p><p>- 2 theel ketoembar (korianderpoeder)</p><p>- 1 theel djinten (gemalen komijn)</p><p>- 1 theel koenjit (kurkuma)</p><p>- 1 theel djahé (gemberwortel)</p><p>- 250 gr sperziebonen</p><p>- 2 flinke aardappels, in blokjes (vastkokend)</p><p>- Stukje santen (blokkokos) 2 cm ongeveer</p>
