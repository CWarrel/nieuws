---
layout: post
title: "Europese beurzen houden winst vast"
date: Wed, 17 Apr 2019 17:48:08 +0200
categories: 
- financieel 
- koersen 
externe_link: "https://www.telegraaf.nl/financieel/3461105/europese-beurzen-houden-winst-vast"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9f2d8f34-6128-11e9-8854-0217670beecd.jpg"
---

<p class="intro">De Europese beurzen zijn woensdag na een trage start overwegend met winst gesloten. Beleggers verwerkten een flinke hoeveelheid kwartaalcijfers. Ook waren er bemoedigende cijfers over de Chinese economie. Op het Damrak konden onder meer Vopak, ASML en TomTom op instemming rekenen nadat ze de boeken hadden geopend. Ajax was ook in trek na het bereiken van de laatste vier in de Champions League.</p> <p>De AEX op Beursplein 5 sloot 0,2 procent hoger op 566,19 punten. De MidKap won 0,5 procent tot 823,87 punten. De beurzen in Frankfurt en Parijs gingen tot 0,6 procent omhoog, Londen bleef vrijwel vlak.</p><p>Vopak klom 4,3 procent. Het tankopslagbedrijf behaalde afgelopen kwartaal meer winst en omzet en was koploper bij de hoofdfondsen. ArcelorMittal (plus 4,1 procent) kreeg van Brussel toestemming voor de verkoop van een bedrijfsonderdeel. Dat was een vereiste om het Italiaanse Ilva over te mogen nemen.</p><p>ASML daalde 0,1 procent. De chipmachinemaker sloot het eerste kwartaal wel af met meer omzet dan verwacht. ChemicaliÃ«ndistributeur IMCD (min 2 procent) kreeg een adviesverlaging van Berenberg.</p>
