---
layout: post
title: "Dortmund houdt Duitse titeldroom in leven"
date: Sun, 21 Apr 2019 17:41:22 +0200
category: sport
externe_link: "https://www.telegraaf.nl/sport/3476758/dortmund-houdt-duitse-titeldroom-in-leven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ea16ad48-644b-11e9-bbde-0217670beecd.jpg"
---

<p class="intro">Borussia Dortmund blijft kansrijk in de titelrace met koploper Bayern München. De huidige nummer twee van de Bundesliga won met 4-0 bij de bescheiden middenmoter SC Freiburg.</p> <p>Daardoor bleef het verschil met Bayern één punt, met nog vier speelronden te gaan. De titelhouder behaalde zaterdag een benauwde thuiszege op Werder Bremen (1-0).</p><p>Marco Reus was in Freiburg van grote waarde voor Dortmund. De aanvoerder zorgde voor 0-3 en bracht tevens twee assists op zijn naam. De andere treffers van de bezoekers kwamen op naam van Jadon Sancho, Mario Götze en Paco Alcácer (strafschop).</p><p>Borussia treedt komend weekeinde op eigen veld aan tegen laagvlieger FC Schalke 04. Bayern München speelt woensdag in de halve finales van de Duitse beker opnieuw tegen Werder Bremen. Daarna wacht degradatiekandidaat FC Nürnberg in de competitie.</p><p>Bekijk hier het programma, de uitslagen en de stand in de Bundesliga.</p>
