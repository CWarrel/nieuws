---
layout: post
title: "'Petitie tegen antisemitisme is lakmoesproef voor onze beschaving'"
date: Fri, 03 May 2019 09:45:48 +0200
category: politiek
externe_link: "https://nos.nl/l/2283050"
feature_image: "https://nos.nl/data/image/2019/05/04/547793/1008x567.jpg"
---

<p>Er komt een Europese petitie tegen antisemitisme. Het is een initiatief van de ChristenUnie, de SGP en het CIDI (Centrum Informatie en Documentatie Israël). Zij zeggen dat steeds meer Joden zich niet langer veilig voelen.</p>
<p>"Negen op de tien Europese Joden zegt dat antisemitisme toeneemt. Daarom willen wij de Europese Commissie aanmoedigen dat werk wordt gemaakt van educatie, dat de geschiedenis wordt verteld en dat er strengere straffen komen", zei ChristenUnie-leider Segers in het NOS Radio 1 Journaal.</p>
<h2>Ereschuld</h2>
<p>Volgens Segers is er geen plek voor antisemitisme in Europa, een continent dat "zoveel ereschuld aan Joden heeft". Volgens hem gaat het niet alleen om de bescherming van Joden, maar ook om bescherming van de democratische rechtsstaat in het algemeen. "Dit is een lakmoesproef voor onze beschaving", zegt Segers.</p>
<p>Het CIDI verspreidt de petitie onder zijn partnerorganisaties in heel Europa. Het centrum meldde in maart dat er vorig jaar 135 incidenten in Nederland werden geregistreerd. Dat is een toename van twintig procent vergeleken met 2017. Het centrum heeft geen directe verklaring voor de stijging, maar zegt het goed in de gaten te houden.</p>
<h2>Gazaoorlog</h2>
<p>In het jaar 2014 was er een forse piek in het aantal meldingen van Jodenhaat. Een woordvoerder van het CIDI wijst erop dat toen de oorlog in de Gazastrook tussen Israël en Hamas in alle hevigheid woedde. "Als er een oplaaiing is van het geweld in het Midden-Oosten zien we vaak een piek in het antisemitisme. Sommige mensen die die zich boos maken over het beleid van Israël richten zich dan tegen Joden in Nederland. Dat zie je ook in andere Europese landen."</p>
