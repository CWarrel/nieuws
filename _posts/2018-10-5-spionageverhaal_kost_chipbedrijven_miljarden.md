---
layout: post
title: "Spionageverhaal kost chipbedrijven miljarden"
date: Fri, 05 Oct 2018 11:51:16 +0200
category: tech
externe_link: "https://www.telegraaf.nl/financieel/2641517/spionageverhaal-kost-chipbedrijven-miljarden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/417415a8-c884-11e8-93db-c98588cd6027.jpg"
---

<p class="intro">Ondanks ontkenningen door Apple en Amazon dat zij servers hebben gebruikt die waren voorzien van moederborden met Chinese spionagechips, dumpten beleggers hun aandelen in de vermeende Amerikaanse leverancier en in Chinese chipproducenten.</p> <p>Persbureau Bloomberg meldde donderdag op basis van zeventien anonieme bronnen dat de Chinese inlichtingendiensten chips hebben ontworpen, waarmee bedrijven kunnen worden gehackt. Het Amerikaanse bedrijf Super Micro Computer zou de moederborden hebben geleverd aan bijna dertig bedrijven, waaronder Apple en Amazon-dochter Elemental.</p><p>Zowel Apple als Amazon verklaarde donderdagavond nooit malafide chips op een server te hebben aangetroffen. Ook Super Micro Computer wijst het verhaal van Bloomberg naar het rijk der fabelen.</p><p>De ontkenningen overtuigden beleggers niet. Super Micro Computer dook donderdag op de Nasdaq maar liefst 41% omlaag. Vanochtend gingen ook Chinese producenten van chips en servers in de uitverkoop. Lenovo verloor 15% en ZTE leverde 11% in.</p>
