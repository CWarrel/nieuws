---
layout: post
title: "PostNL verantwoordelijk voor te laag loon"
date: Tue, 07 May 2019 13:54:28 +0200
categories: 
- financieel 
- koersen 
externe_link: "https://www.telegraaf.nl/financieel/3548036/post-nl-verantwoordelijk-voor-te-laag-loon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3f4c1bb6-70bf-11e9-902d-0218eaf05005.jpg"
---

<p class="intro">PostNL is verantwoordelijk voor achterstallig loon aan pakketsorteerders die via het uitzendbureau In Person werkzaam waren. Dat heeft de rechter bepaald in een zaak die werd aangespannen door vakbond FNV.</p> <p>De zaak draait om veelal Poolse werknemers die in drie sorteercentra werkzaam waren. Zij kregen minder betaald dan de cao van PostNL omdat ze via een vorm van onderaanneming in dienst waren. Volgens FNV handelde het pakketbedrijf onrechtmatig omdat er feitelijk sprake was van uitzendwerk, waarbij ingehuurde werknemers hetzelfde moeten krijgen als vaste medewerkers. De rechter gaf de vakbond gelijk en stelde dat PostNL zodoende bewust van onderbetaling van de werknemers heeft geprofiteerd.</p><p>FNV eiste ook een schadevergoeding van 100.000 euro, maar die wees de rechter af omdat de vakbond dit bedrag al in een schikking had ontvangen van In Person en de schade onvoldoende had onderbouwd. Volgens FNV is de uitspraak dan ook vooral van belang voor werknemers van In Person die geen lid van de vakbond waren en in een aparte zaak nabetaling willen eisen.</p>
