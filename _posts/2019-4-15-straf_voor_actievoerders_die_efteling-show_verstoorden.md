---
layout: post
title: "Straf voor actievoerders die Efteling-show verstoorden"
date: Mon, 15 Apr 2019 13:27:20 +0200
category: jeugdjournaal
externe_link: "http://feeds.nos.nl/~r/jeugdjournaal/~3/c3iZvgXrTjo/2280572"
feature_image: "https://nos.nl/data/image/2019/04/14/543597/1008x567.jpg"
---

<p>Vier actievoerders die gisteren een show van de Efteling verstoorden, krijgen een werkstraf van 100 uur. Ook mogen ze drie maanden niet in het pretpark komen. De actievoerders renden gisteren de baan op met spandoeken en protestborden.</p>
<p>Brandende deken</p>
<p>Dat deden ze omdat in de show één van de paarden met een brandende deken op zijn rug loopt. De actievoerders vinden dat niet kunnen en willen dat de Efteling de show verandert. Op de spandoeken stond: Efteling, stop met paarden in brand steken!</p>
<p>Maar volgens de Efteling is er niks aan de hand. De paarden zijn onderzocht door speciale dierenartsen en hebben geen stress of pijn, zegt het park.</p>
<p>Voorstanders en tegenstanders</p>
<p>Sommige mensen zijn het met de actievoerders eens en zeggen dat het zielig is dat het paard dit moet doen. Andere mensen zijn juist boos op de actievoerders. Veel ouders die bij de show waren zeggen dat hun kinderen erg zijn geschrokken.</p>
<p>Vanavond zie je meer over dit onderwerp in het Jeugdjournaal. </p><img src="http://feeds.feedburner.com/~r/jeugdjournaal/~4/c3iZvgXrTjo" height="1" width="1" alt=""/>
