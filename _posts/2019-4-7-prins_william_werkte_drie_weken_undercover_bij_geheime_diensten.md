---
layout: post
title: "Prins William werkte drie weken undercover bij geheime diensten"
date: Sun, 07 Apr 2019 15:15:40 +0200
categories: 
- entertainment 
- royalty 
externe_link: "http://feeds.nos.nl/~r/nosnieuwskoningshuis/~3/i3Gx1XDqmAs/2279416"
feature_image: "https://nos.nl/data/image/2019/04/07/542064/1008x567.jpg"
---

<p>Als een van de bekendste gezichten van het Verenigd Koninkrijk is het lastig om bij de geheime diensten aan de slag te gaan. Toch heeft de Britse prins William de afgelopen drie weken in het geheim gewerkt bij drie verschillende inlichtingendiensten. Dat heeft het Britse koningshuis vandaag bekendgemaakt.</p>
<p>De prins wilde naar eigen zeggen inzicht krijgen in het "buitengewone werk" dat de inlichtingendiensten iedere dag leveren, maar wat maar weinig mensen te zien krijgen. "Soms kunnen ze zelfs hun eigen familie en vrienden niet vertellen welk werk ze op dat moment doen", zegt de prins.</p>
<p>Hij begon zijn korte aanstelling bij de buitenlandse dienst MI6, het agentschap dat vooral bekend is van de James Bond-verhalen. Zijn tweede week bracht hij door bij de MI5, de binnenlandse dienst, gevolgd door een week bij de GCHQ, dat zich bezighoudt met informatiebeveiliging.</p>
<p>Het is onbekend wat de toekomstig koning precies heeft gedaan. Volgens GCHQ-directeur David Omand zette William zich bijzonder hard in bij de werkzaamheden. Ook zou hij een aantal doortastende vragen hebben gesteld.</p><img src="http://feeds.feedburner.com/~r/nosnieuwskoningshuis/~4/i3Gx1XDqmAs" height="1" width="1" alt=""/>
