---
layout: post
title: "Koolhof grijpt met Tsitsipas aan zijn zijde naast dubbeltitel in Miami"
date: Sat, 30 Mar 2019 22:55:33 +0100
categories: 
- sport 
- tennis 
externe_link: "http://feeds.nos.nl/~r/nossporttennis/~3/L2zFMgG8ZdY/2278319"
feature_image: "https://nos.nl/data/image/2019/03/29/540169/1008x567.jpg"
---

<p>Tennisser Wesley Koolhof is er in Miami niet in geslaagd zijn eerste finale op een masterstoernooi te winnen. Met zijn Griekse partner Stefanos Tsitsipas verloor hij met 7-5, 7-6 (8) van de broers Bob en Mike Bryan. Het was voor de Amerikanen al de zesde toernooiwinst in Florida.</p>
<p>Voor Koolhof en Tsitsipas was het pas hun tweede toernooi. Begin deze maand debuteerden ze op Indian Wells met verlies in de eerste ronde.</p>
<p>In Miami verliep het een stuk beter. In de tweede set kreeg het duo zelfs drie setpunten bij een stand van 6-3 in de tiebreak, maar Koolhof en Tsitsipas slaagden er niet in die te verzilveren. Ze kregen opnieuw een setpunt op 7-6, maar ook dat werd niet benut. </p>
<p>Daarop sloegen de broers Bryan wel toe en konden ze hun 118de titel bijschrijven, waarvan 39 op masterstoernooien. </p>
<p>Koolhof dringt door zijn goede prestaties net niet de topdertig binnen op de wereldranglijst voor dubbelspelers: hij stijgt naar de 34ste plek. </p><img src="http://feeds.feedburner.com/~r/nossporttennis/~4/L2zFMgG8ZdY" height="1" width="1" alt=""/>
