---
layout: post
title: "Meer een opvouwbare tablet dan uitklapbare telefoon"
date: Thu, 18 Apr 2019 15:20:00 GMT
categories: 
- financieel 
- economie 
externe_link: "https://www.volkskrant.nl/nieuws-achtergrond/meer-opvouwbare-tablet-dan-uitklapbare-telefoon~babcb93c/"
feature_image: "https://images1.persgroep.net/rcs/nyvxxTmCqQ3aTKgMO8vSYKcXr3g/diocontent/145778944/_crop/62/145/648/648/_fill/320/320?appId=93a17a8fd81db0de025c8abd1cca1279&quality=0.85"
---

Wie het telefoonnieuws de laatste tijd een beetje heeft gevolgd, zal het niet zijn ontgaan: het is het jaar van de vouwtelefoons. De gedoodverfde pionier Samsung liet zich de kaas van het brood eten door outsider Royole, maar is nu toch de eerste fabrikant die daadwerkelijk zo’n opvouwbaar exemplaar in de schappen zal hebben liggen. V mocht de Samsung Galaxy Fold alvast proberen. Samsung waarschuwt dat het hier om zogenoemde ‘pre-productie-exemplaren’ gaat, maar veel zullen ze niet verschillen van de telefoons die vanaf eind deze maand verkocht worden. Over zaken als batterij, processor en werkgeheugen kunnen we kort zijn: die zijn top. Samsung heeft daar niet op bezuinigd. Het spannende is natuurlijk het vouwmechanisme en hoe het toestel in de praktijk werkt. Een vergelijking met de Huawei Mate X – die vanaf juli beschikbaar zal zijn – is niet te vermijden. Bij dit toestel zit het flexibele vouwscherm aan de buitenkant, bij Samsung juist aan de binnenzijde.
