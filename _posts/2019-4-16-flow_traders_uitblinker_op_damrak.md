---
layout: post
title: "Flow Traders uitblinker op Damrak"
date: Tue, 16 Apr 2019 09:12:49 +0200
categories: 
- financieel 
- koersen 
externe_link: "https://www.telegraaf.nl/financieel/3450510/flow-traders-uitblinker-op-damrak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/604cd7dc-6017-11e9-ba01-0255c322e81b.jpg"
---

<p class="intro">De Amsterdamse aandelenbeurs is dinsdag met een nipte winst geopend. Ook de andere Europese beurzen begonnen een fractie hoger. De aandacht van beleggers bleef vooral uitgaan naar de kwartaalresultaten van ondernemingen. Op het Damrak werd een handelsupdate van Flow Traders goed ontvangen.</p> <p>De AEX-index op Beursplein 5 noteerde na enige minuten handelen een fractie hoger op 562,70 punten. De MidKap bleef vlak op 815,36 punten. De beursgraadmeters in Parijs en Londen stegen een fractie. Frankfurt klom 0,1 procent.</p><p>Flow Traders won 3,5 procent bij de middelgrote bedrijven. De beursintermediair kampte in het eerste kwartaal duidelijk met mindere marktomstandigheden. Dat zorgde er onder meer voor dat het handelsinkomen van de onderneming fors lager uitviel. Het handelsvolume was volgens analisten van KBC Securities echter erg sterk.</p>
