---
layout: post
title: "Euronext verlengt aanmelding bod Oslo Børs"
date: Mon, 06 May 2019 17:59:27 +0200
categories: 
- financieel 
- koersen 
externe_link: "https://www.telegraaf.nl/financieel/3544407/euronext-verlengt-aanmelding-bod-oslo-bors"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/deebe592-7020-11e9-8689-0218eaf05005.jpg"
---

<p class="intro">Euronext heeft de aanmeldingsperiode van zijn bod op het Noorse Oslo Børs opnieuw verlengd, deze keer tot en met 31 mei. De uitbater van onder meer de beurs in Amsterdam liet verder weten dat de overige voorwaarden van het bod ongewijzigd blijven.</p> <p>Zowel Euronext als tegenstrever Nasdaq is bereid ongeveer 705 miljoen euro op tafel te leggen voor Oslo Børs. De partijen kregen onlangs beide een positieve aanbeveling van de Noorse financiële toezichthouder voor de overname. Maar het blijf nog altijd wachten op een oordeel van het ministerie van Financiën.</p><p>Euronext is al een tijdje in een overnamestrijd verwikkeld met het Amerikaanse Nasdaq. Euronext weet zich met zijn overnamebod nu verzekerd van steun van meer dan de helft van de aandeelhouders van Oslo Børs. Wel proberen de twee grootste aandeelhouders van Oslo Børs het bod van Euronext te blokkeren. Nasdaq op zijn beurt moet het volgens de laatste berichten nog doen met toezeggingen van iets meer dan een derde van de investeerders.</p>
