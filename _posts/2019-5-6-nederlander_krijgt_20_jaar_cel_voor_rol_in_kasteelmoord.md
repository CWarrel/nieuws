---
layout: post
title: "Nederlander krijgt 20 jaar cel voor rol in Kasteelmoord"
date: Mon, 06 May 2019 16:53:04 +0200
category: binnenland
externe_link: "https://www.telegraaf.nl/nieuws/3543824/nederlander-krijgt-20-jaar-cel-voor-rol-in-kasteelmoord"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c4542e00-7012-11e9-ae89-0255c322e81b.jpg"
---

<p class="intro">Evert de C. uit IJzendijke, een stad in Zeeuws-Vlaanderen, is in hoger beroep veroordeeld tot 20 jaar cel voor zijn aandeel in de ’Kasteelmoord’, waarbij Stijn Saelens werd omgebracht. Dat is 7 jaar minder dan aanvankelijk werd geoordeeld. De Belg André G., schoonvader van het slachtoffer, kreeg 21 jaar cel voor zijn rol.</p> <p>Saelens werd in 2012 vermoord bij zijn kasteeltje in Wingene, bij Brugge. De C. - volgens de rechter ’een beroepscrimineel’ - regelde de moordenaar. Dat was de Eindhovenaar Ronald van B., die al jaren geleden is overleden. Zijn neef, Franciscus ’Roy’ L. uit Tilburg, die zijn oom hielp, kreeg vijftien jaar opgelegd en dat blijft zo.</p><p>Eerder werd De C. tot 27 jaar cel veroordeeld, waarna zowel hijzelf als het OM in hoger beroep gingen. Het hof van beroep in Gent heeft nu bevestigd dat hij schuldig is, maar de straf valt lager uit vanwege allerlei vertragingen.</p><p>Drie van de vier verdachten hebben nu lagere straffen gekregen: behalve André G. en Evert de C. kreeg ook Pierre S. enige clementie. Zijn straf werd 19 jaar in plaats van 21 jaar. De straf van Franciscus ’Roy’ L. bleef gelijk, hij is veroordeeld tot 15 jaar brommen.</p>
