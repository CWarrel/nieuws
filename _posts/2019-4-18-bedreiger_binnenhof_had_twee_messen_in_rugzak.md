---
layout: post
title: "Bedreiger Binnenhof had twee messen in rugzak"
date: Thu, 18 Apr 2019 12:12:03 +0200
category: binnenland
externe_link: "https://www.telegraaf.nl/nieuws/3464385/bedreiger-binnenhof-had-twee-messen-in-rugzak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0c430294-61c3-11e9-a131-0255c322e81b.jpg"
---

<p class="intro">De man die op vrijdag 8 februari voor grote paniek zorgde op het Haagse Binnenhof, had twee messen in zijn rugzak. De 40-jarige Ramon A. moet volgende week voor het eerst in de Haagse rechtbank verschijnen voor poging moord op politici en bedreiging.</p> <p>De man uit Sneek liep op die bewuste vrijdag het Binnenhof op en had als doel politici neer te steken. Het Openbaar Ministerie verdenkt hem van poging tot moord en het bedreigen van politici met een terroristisch misdrijf.</p><p>De man zou zijn rugtas op de grond hebben gegooid en geroepen hebben: „Ik ben een aangewezen terrorist, ik kom hier om een aanslag te plegen.”</p><p>Alarmbellen</p><p>Hierop werd meteen groot alarm geslagen en werd iedereen in de Tweede Kamergebouwen opgeroepen binnen te blijven en weg te blijven bij de ramen. Het hele politieke centrum van Nederland werd vervolgens voor een tijd afgesloten.</p><p>De man kon vrijwel direct worden aangehouden. In de rugzak van A., die oorspronkelijk uit Indonesië komt, zaten twee vleesmessen. Getuigen die dag zagen dat er in de tas ook schoenen en een waterflesje zaten. Een explosievenverkenner van de politie onderzocht de rugzak.</p><p>Het is niet duidelijk op wie de man het had voorzien. Hij moet volgende week vrijdag voor de eerste keer voor de rechter verschijnen in een zogeheten pro formazitting.</p>
