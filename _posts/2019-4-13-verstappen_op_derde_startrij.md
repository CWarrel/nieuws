---
layout: post
title: "Verstappen op derde startrij"
date: Sat, 13 Apr 2019 09:03:57 +0200
categories: 
- sport 
- autosport 
externe_link: "https://www.telegraaf.nl/sport/3440005/verstappen-op-derde-startrij"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/11fd37f6-5dbb-11e9-b6df-02d2fb1aa1d7.jpg"
---

<p class="intro">Max Verstappen heeft zaterdag in de kwalificatie voor de Grand Prix van China de vijfde tijd genoteerd. De pole ging op het ruim 5,4 kilometer lange circuit in Shanghai naar Mercedes-coureur Valtteri Bottas.</p> <p>Verstappen kwam in de derde en afsluitende sessie van de kwalificatie tot slechts één run. Op weg naar zijn laatste vliegende ronde werd de Nederlandse Red Bull-rijder tot zijn grote onvrede gepasseerd door Ferrari-rijder Sebastian Vettel, waardoor hij tijd verloor en niet vlak vóór, maar vlak ná het vallen van de zwart-wit geblokte vlag over de finish kwam.</p><p>Verstappen had gehoopt op een plek bij de eerste vier. ,,Ik denk dat Ferrari hier erg snel is, maar de tweede startrij zou mooi zijn”, keek Verstappen vrijdag nog vooruit. In de kwalificatie bleek Mercedes echter oppermachtig. Lewis Hamilton werd achter zijn teamgenoot tweede. Ferrari-coureur Sebastian Vettel en Charles Leclerc moesten het doen met plek drie en vier.</p><p>Albon</p><p>Alexander Albon kwam helemaal niet in actie tijdens de kwalificatie. De Engelse Thai parkeerde zijn Toro Rosso in de afsluitende derde training op hoge snelheid in de muur en omdat zijn monteurs er niet in slaagden om zijn bolide op tijd te repareren, begint Albon de race zondag vanuit de pitstraat.</p><p>Antonio Giovinazzi reed in Q1 twee installatierondes in zijn Alfa Romeo, maar zette vanwege motorproblemen uiteindelijk geen tijd neer. Lance Stroll (Racing Point), George Russell en Robert Kubica (beiden Williams) vonden hun namen wel terug in de tijdentabellen, maar waren niet snel genoeg en sneuvelden in de eerste sessie.</p><p>In Q2 vonden Daniil Kvyat (Toro Rosso), Sergio Perez (Racing Point), Kimi Raikkonen (Alfa Romeo), Carlos Sainz en Lando Norris (beiden McLaren) hun Waterloo. Voor de Fin van Alfa Romeo, die afgelopen winter overkwam van Ferrari, was het de eerste keer sinds Hongarije 2016 dat hij Q3 niet haalde.</p><p>De race begint zondag om 08:10 uur Nederlandse tijd en is van minuut tot minuut te volgen via het speciale liveblog van Formule 1-verslaggever Erik van Haren. </p><p>Klik op onderstaande link voor een uitgebreide terugblik op de kwalificatie:</p><p>Uitslag kwalificatie</p><p>1. Valtteri Bottas
2. Lewis Hamilton
3. Sebastian Vettel
4. Max Verstappen
5. Charles Leclerc
6. Pierre Gasly
7. Nico Hülkenberg
8. Daniel Ricciardo
9. Kevin Magnussen
10. Romain Grosjean
11. Daniil Kvyat
12. Sergio Perez
13. Kimi Raikkonen
14. Carlos Sainz
15. Lando Norris
16. Lance Stroll
17. George Russell
18. Robert Kubica
19. Antonio Giovinazzi
20. Alexander Albon</p>
