---
layout: post
title: "Dumoulin ziet Luik als goede test voor Giro"
date: Mon, 22 Apr 2019 15:50:24 +0200
category: sport
externe_link: "https://www.telegraaf.nl/sport/3478892/dumoulin-ziet-luik-als-goede-test-voor-giro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9448094c-6505-11e9-9157-0255c322e81b.jpg"
---

<p class="intro">Tom Dumoulin gebruikt Luik-Bastenaken-Luik zondag opnieuw als belangrijke laatste test voor de Giro d’Italia.</p> <p>Naast de Nederlander doen zondag namens Sunweb ook de Australiërs Michael Matthews, Chris Hamilton en Robert Power, de Belgen Jan Bakelants en Louis Vervaeke en de Zwitser Marc Hirschi mee in de wedstrijd die deel uitmaakt van de UCI WorldTour.</p><p>Vorig jaar eindigde Dumoulin als vijftiende in Luik-Bastenaken-Luik. „Dumoulin, Bakelants en Power zijn net terug van hoogtestage en kunnen gaan voor een topresultaat”, zegt ploegleider Aike Visbeek. „De route is wat anders dan vorig jaar. Zonder de klim van de Saint Nicolas verwachten we een meer open wedstrijd.”</p><p>De Giro d’Italia is dit seizoen het hoofddoel voor Dumoulin. De wielerronde begint op 11 mei met een korte tijdrit in Bologna.</p>
