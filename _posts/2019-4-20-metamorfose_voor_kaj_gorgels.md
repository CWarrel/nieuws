---
layout: post
title: "Metamorfose voor Kaj Gorgels"
date: Sat, 20 Apr 2019 14:00:00 +0200
category: entertainment
externe_link: "https://www.telegraaf.nl/entertainment/3474193/metamorfose-voor-kaj-gorgels"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3f587888-635f-11e9-9a52-0218eaf05005.jpg"
---

<p class="intro">Kaj Gorgels mag zaterdagavond aan de bak in De TV Kantine. Hij kruipt in de huid van Jan Versteegh, naast Albert Verlinde (Carlo Boszhard) en Fiona Hering (Irene Moors).</p> <p>Boszhard, die al voor het tiende seizoen alles uit de kast haalt samen met Moors, heeft de afgelopen tijd goed gekeken naar het kwakkelende 6inside. Dat vormt het decor voor de vierde aflevering van De TV Kantine, nadat eerder RTL Boulevard, Weet ik veel en Heel Holland bakt de rode draad vormden deze reeks. Het persiflageprogramma koos er vorig seizoen voor om de setting te veranderen van een kantine, naar een studio van een bepaald programma.</p><p>De jubilerende show is na jaren verhuisd van prime time naar het latere tijdstip van 22.00 uur op zaterdagavond en houdt prima stand: het haalt de magische miljoenengrens vooralsnog iedere week. Kijkers waren al direct na de aftrap lyrisch over de typetjes en de gastacteurs. Voor Boszhard is Albert Verlinde overigens een ‘oude bekende’: hij werd in 2016 ook al op de hak genomen, toen met Daphne Deckers (Irene Moors) aan zijn zijde.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
