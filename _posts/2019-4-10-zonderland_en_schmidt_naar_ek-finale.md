---
layout: post
title: "Zonderland en Schmidt naar EK-finale"
date: Wed, 10 Apr 2019 20:36:04 +0200
category: sport
externe_link: "https://nos.nl/l/2279900"
feature_image: "https://nos.nl/data/image/2019/03/17/537518/1008x567.jpg"
---

<p>Epke Zonderland en Casimir Schmidt hebben zich bij de EK turnen in het Poolse Szczecin geplaatst voor respectievelijk de finale op rekstok en de eindstrijd bij de meerkamp.</p>
<p>Zonderland, de Europees kampioen van 2011 en 2014 zette met 14,533 de tweede score neer in de kwalificaties op rek. Alleen de Rus Artoer Dalalojan (14,666) was beter.</p>
<p>"Als je dit puntentotaal kunt scoren, ben je wel een kandidaat voor het podium", aldus Zonderland, die ook zei liever een Europese titel te pakken dan een wereldbekeroverwinning. "Het is fijn om op een EK te staan, dat lukt niet altijd. In de finale moet het nog even gebeuren."</p>
<p>Casimir Schmidt en Michel Bletterman turnden een volledige meerkamp. Schmidt haalde als zeventiende de finale, Bletterman kwam daar met een 56ste plek niet bij in de buurt.</p>
<p>De finale op de rekstok is zondag, vrijdag komen de meerkampers in actie.</p>
<h2>Debutanten halen het niet</h2>
<p>Zonderland deed in Polen ook nog mee op brug, maar redde het niet op dat onderdeel. Met een score van 14,366 werd de Fries dertiende. </p>
<p>Bram Louwije en de EK-debutanten Loran de Munck en Rick Jacobs kwamen niet in de buurt van een toestelfinale. </p>
<h2>Vrouwen morgen</h2>
<p>Ook de vrouwen komen in actie op de EK. Hun kwalificaties staan morgen op het programma. Namens Nederland doen Sanna Veerman, Eythora Thorsdottir en Tisha Volleman mee. </p>
