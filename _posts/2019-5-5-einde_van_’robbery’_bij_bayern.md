---
layout: post
title: "Einde van ’Robbery’ bij Bayern"
date: Sun, 05 May 2019 11:57:53 +0200
category: sport
externe_link: "https://www.telegraaf.nl/sport/3538688/einde-van-robbery-bij-bayern"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ac1ae97e-6f1c-11e9-8d9b-02d1dbdc35d1.jpg"
---

<p class="intro">Franck Ribéry en Bayern München nemen na het seizoen definitief afscheid van elkaar. Bayern laat weten dat de Franse aanvaller net als Arjen Robben zijn contract niet verlengt in München.</p> <p>„Franck en Arjen zijn geweldige voetballers. We hebben veel aan hen te danken. We zullen ze een fantastisch en emotioneel afscheid geven”, zegt voorzitter Karl-Heinz Rummenigge.</p><p>„Spelen voor Bayern was als een droom voor mij. Het is erg moeilijk om vaarwel te zeggen, we zullen nooit vergeten wat we samen hebben bereikt”, vertelt Ribéry in een filmpje op de website van Bayern. De 36-jarige aanvaller heeft nog geen nieuwe club gevonden. „Ik weet nog niet wat ik ga doen en waar ik heenga. Ik heb nog geen goed plan voor volgend seizoen.”</p><p>Ribéry kwam in 2007 over van Olympique Marseille. In twaalf jaar tijd speelde hij 271 wedstrijden waarin hij 85 keer doel trof. Dit seizoen maakte de Fransman 5 doelpunten. Bayern München kan zaterdag voor de zevende keer op rij kampioen worden van de Bundesliga. Het zou de negende titel van Ribéry met Bayern betekenen.</p><p>In 2020 komt er een afscheidswedstrijd voor Ribéry en Robben. De Franse en Nederlandse vleugelaanvaller vormden jarenlang een gevreesd duo, liefkozend omgedoopt in ’Robbery’.</p><p>In 2013 won het duo met Bayern de Champions League. Robben maakte in de slotfase de winnende treffer in de finale tegen Borussia Dortmund (2-1). De 35-jarige Nederlander, die zaterdag zijn rentree vierde na lang blessureleed, liet al eerder weten dat hij vertrekt uit München. De toekomst van Robben ligt ook nog open.</p>
