---
layout: post
title: "De 29-jarige Katie Bouman is verantwoordelijk voor foto van zwart gat"
date: Thu, 11 Apr 2019 20:03:19 +0200
category: buitenland
externe_link: "http://feeds.nos.nl/~r/nosnieuwsbuitenland/~3/yNOi3szwfz8/2280028"
feature_image: "https://nos.nl/data/image/2019/04/11/542976/1008x567.jpg"
---

<p>Jarenlang is ze ermee bezig geweest. Drie jaar geleden, toen pas 26 jaar oud, ontwikkelde de Amerikaanse Katie Bouman een algoritme dat de eerste 'foto' van het zwarte gat mogelijk heeft gemaakt. Wereldwijd is er veel lof voor de inmiddels 29-jarige Bouman, die haar cruciale aandeel in de foto al die tijd geheim moest houden.</p>
<p>Wetenschappers debatteren al ruim een eeuw over zwarte gaten, maar tot nu toe had nog niemand er een gezien. Met acht telescopen verspreid over vier continenten verzamelden onderzoekers veel gegevens.</p>
<p>Het algoritme van Bouman zette ruwe data om in de iconische foto:</p>
<p>Bouman had, toen ze zich drie jaar geleden aansloot bij het project, nog nooit gehoord van zwarte gaten. Ze werd gevraagd door de onderzoekers vanwege haar kennis van informatica en elektrotechniek. Boumans passie voor "alles wat onzichtbaar voor de mens is", zorgde ervoor dat ze onderdeel wilde uitmaken van het project, waar in totaal tweehonderd onderzoekers aan meewerkten.</p>
<p>Niet lang nadat de foto van het zwarte gat wereldkundig werd gemaakt, ging Bouman viral op sociale media. Ze werd door de universiteit MIT, Massachusetts Institute of Technology. vergeleken met Margaret Hamilton, die de navigatiesoftware aan boord van de maanlander van het Apollo-project ontwikkelde in 1961.</p>
<p>Haar algoritme was cruciaal. Maar zelf blijft ze bescheiden over haar inbreng. Op Facebook schrijft ze "dat niet één algoritme of persoon de foto heeft gemaakt". Ze prijst alle wetenschappers vanuit de hele wereld die hebben meegewerkt aan het project.</p><img src="http://feeds.feedburner.com/~r/nosnieuwsbuitenland/~4/yNOi3szwfz8" height="1" width="1" alt=""/>
