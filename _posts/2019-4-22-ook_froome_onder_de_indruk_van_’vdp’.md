---
layout: post
title: "Ook Froome onder de indruk van ’VDP’"
date: Mon, 22 Apr 2019 12:54:51 +0200
category: sport
externe_link: "https://www.telegraaf.nl/sport/3478563/ook-froome-onder-de-indruk-van-vdp"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/87eeb960-64ed-11e9-bdb3-0218eaf05005.jpg"
---

<p class="intro">Wielerkenners, -fans en oud-profs; allemaal komen ze superlatieven tekort om de prestatie van Mathieu van der Poel te omschrijven. De Nederlandse coureur maakte al veel indruk dit voorjaar, maar de zege in de Amstel Gold Race was het briljante toetje. En dat zag ook viervoudig Tour-winnaar Chris Froome.</p> <p>De Britse renner van Team Sky sprak samen met Vincenzo Nibali met CyclingNews, in aanloop naar de Ronde van de Alpen. Beide renners keken de verbazingwekkende finale van de Gold Race op hun mobieltje.</p><p>Niets dan bewondering en respect bij de twee voor de Nederlander. „Hij kan op deze manier winnen omdat veldrijden hem deze explosiviteit geeft. Dat trainen in de modder en het zand geeft hem de kracht om grotere wattages te draaien. Hij profiteert van het combineren van twee disciplines”, aldus De Haai van Messina.</p><p>Froome geeft aan dat hij maar heel weinig weet van Van der Poel. „Maar ik ben net zo hevig onder de indruk als Nibali.”</p><p>Vlak na de zege van Van der Poel twitterde Lance Armstrong ook al vol bewondering: „De Amstel Gold Race van vandaag was zonder twijfel de beste wielerwedstrijd die ik ooit heb gezien. Absoluut ongelooflijk. Gefeliciteerd Mathieu van der Poel.”</p>
