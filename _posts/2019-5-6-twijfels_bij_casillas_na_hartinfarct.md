---
layout: post
title: "Twijfels bij Casillas na hartinfarct"
date: Mon, 06 May 2019 16:50:48 +0200
category: sport
externe_link: "https://www.telegraaf.nl/sport/3543815/twijfels-bij-casillas-na-hartinfarct"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/395753fe-701c-11e9-b74b-0218eaf05005.jpg"
---

<p class="intro">Doelman Iker Casillas van FC Porto is vijf dagen na zijn hartinfarct ontslagen uit het ziekenhuis.</p> <p>„Ik moet dankbaar zijn. Ik heb veel geluk gehad”, zei de 37-jarige oud-keeper van Real Madrid en het Spaanse nationale elftal bij het verlaten van het hospitaal in Porto.</p><p>Casillas raakte vorige week woensdagochtend onwel op de training van zijn club. Nadat hij met spoed naar een ziekenhuis in de stad was vervoerd, constateerden de doktoren een myocardinfarct, een infarct aan het weefsel van het hart.</p><p>„Ik voel me goed, maar ik weet nog niet hoe mijn toekomst eruit ziet. Ik neem eerst een aantal weken de tijd om te herstellen, of misschien een aantal maanden. Ik weet niet hoelang het gaat duren”, meldde de doelman aan de media die zich in groten getale bij het ziekenhuis hadden verzameld. Casillas bedankte clubarts Nelson Puga en het ziekenhuispersoneel voor de snelle hulpverlening.</p><p>De Spanjaard keepte 167 interlands en veroverde drie grote prijzen met de nationale ploeg: wereldkampioen in 2010 en Europees kampioen in 2008 en 2012.</p>
