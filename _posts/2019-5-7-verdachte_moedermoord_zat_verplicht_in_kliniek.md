---
layout: post
title: "Verdachte moedermoord zat verplicht in kliniek"
date: Tue, 07 May 2019 12:33:57 +0200
categories: 
- entertainment 
- opinie 
externe_link: "https://www.telegraaf.nl/nieuws/3547357/verdachte-moedermoord-zat-verplicht-in-kliniek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9e7bf898-70b7-11e9-b1c7-02d2fb1aa1d7.jpg"
---

<p class="intro">De man die verdacht wordt van het doden van zijn moeder eind januari, was kort daarvoor op last van de rechtbank opgenomen in een psychiatrische kliniek. De kliniek ontsloeg hem echter binnen twee weken na die beslissing omdat hij klaar zou zijn om terug te keren in de maatschappij. „Dat had nooit mogen gebeuren, hij had nooit ontslagen mogen”, aldus zijn advocaat dinsdag in de rechtbank in Utrecht.</p> <p>De 36-jarige Melvin N. wordt verdacht van de moord op zijn moeder in Bunschoten-Spakenburg op 28 januari. Hij zou haar meermalen tegen haar hoofd hebben geslagen en geschopt. Of N. de moord op zijn moeder heeft bekend, kan zijn advocaat niet aangeven.</p><p>Begin november had de rechtbank in een civiele procedure besloten dat hij verplicht opgenomen moest worden, in ieder geval tot 6 mei. Waarvoor hij opgenomen moest worden, is dinsdag niet in de rechtbank besproken. N. zou kampen met psychische problemen.</p><p>De man had op het laatste moment besloten niet naar de zitting te komen. Een aantal nabestaanden was wel aanwezig. Zij wilden niet oog in oog met de verdachte komen staan en zouden achter schermen op de tribune hebben gezeten als N. wel in de rechtbank was geweest.</p><p>De zaak gaat op 10 juli verder. Omdat er onder meer nog een psychisch rapport gemaakt moet worden, is nog niet duidelijk of het om een inhoudelijke zitting gaat, of weer een inleidende.</p>
