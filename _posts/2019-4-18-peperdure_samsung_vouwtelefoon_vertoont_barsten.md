---
layout: post
title: "Peperdure Samsung vouwtelefoon vertoont barsten"
date: Thu, 18 Apr 2019 11:07:38 +0200
categories: 
- financieel 
- koersen 
externe_link: "https://www.telegraaf.nl/financieel/3463804/peperdure-samsung-vouwtelefoon-vertoont-barsten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/05c14b04-61bb-11e9-b72b-02d2fb1aa1d7.jpg"
---

<p class="intro">De Galaxy Fold, de eerste smartphone met opvouwbaar scherm, vertoont bij verschillende journalisten defecten.</p> <p>Samsung zegt de problemen te onderzoeken.</p><p>Het bedrijf heeft voor de lancering van de opvouwbare telefoon al toestellen uitgedeeld aan journalisten om het apparaat te testen. Verschillende van die ‘reviewers’ zeggen dat ze al snel defecten vaststelden aan het toestel: het scherm dat voor de helft niet meer reageert of oneffenheden in de vouw van het scherm.</p><p>Volgens de Zuid-Koreaanse technologiegigant hebben sommige journalisten een niet-definitieve versie van het apparaat gekregen. De software daarvan zou nog niet up to date zijn.</p><p>Beschermlaag</p><p>Een ander probleem is dat de journalisten een beschermlaagje op het scherm lospeuterden. Dat extra laagje is volgens Samsung noodzakelijk. „Het verwijderen kan schade veroorzaken.”</p><p>Samsung heeft acht jaar gewerkt aan de ontwikkeling van de vouwtelefoon. Het apparaat is in mei te koop voor 2.020 euro.</p><p>Een problematische lancering zou dramatisch zijn voor de reputatie van het bedrijf.</p><p>Een paar jaar geleden ging de introductie van de Galaxy Note 7 mis. Samsung moest het toestel binnen een paar weken van de markt halen, omdat de batterij in brand kon vliegen.</p>
