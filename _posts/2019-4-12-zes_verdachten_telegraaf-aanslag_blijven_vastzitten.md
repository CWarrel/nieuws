---
layout: post
title: "Zes verdachten Telegraaf-aanslag blijven vastzitten"
date: Fri, 12 Apr 2019 16:17:28 +0200
category: nieuws
externe_link: "https://nos.nl/l/2280147"
feature_image: "https://nos.nl/data/image/2019/04/12/543142/1008x567.jpg"
---

<p>Zes van de zeven mannen die verdacht worden van betrokkenheid bij de aanslag op het Telegraaf-gebouw in juni vorig jaar, blijven voorlopig vastzitten. De zevende is door de rechter-commissaris onder voorwaarden vrijgelaten. Hij blijf nog wel verdachte in de zaak.</p>
<p>De zeven komen allen uit Amsterdam. Ze hebben volgens het Openbaar Ministerie verschillende rollen gespeeld bij het plegen van de aanslag. Zo worden sommigen ervan verdacht dat ze het bestelbusje hebben gestolen dat met hoge snelheid inreed op het Telegraaf-pand in Amsterdam. Anderen worden verdacht van betrokkenheid bij de aanslag zelf en betrokkenheid bij het in brand steken van een auto in Amsterdam-Noord, die mogelijk is gebruikt als vluchtauto.</p>
<p>De mannen werden begin deze week opgepakt bij invallen in Amsterdam, Utrecht en Den Haag:</p>
<p>Zes anderen werden toen ook aangehouden, maar zij worden niet verdacht van betrokkenheid bij de Telegraaf-aanslag. Het Openbaar Ministerie denkt dat zij betrokken waren bij de diefstal en heling van auto's die zijn gebruikt bij andere misdrijven.</p>
<p>Drie van deze zes zijn ook vrijgelaten. Volgens de rechter-commissaris is er niet genoeg bewijs om hen langer vast te houden, maar ze blijven wel verdachte en moeten zich later melden bij de rechtbank.</p>
<p>Alle verdachten die nog vastzitten, zitten in beperkingen. Dat betekent dat ze alleen contact mogen hebben met hun advocaat.</p>
