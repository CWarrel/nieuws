---
layout: post
title: "Zverev weet ook in München vormcrisis niet te bezweren"
date: Fri, 03 May 2019 19:11:45 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/6gnFswo29D0/2283121"
feature_image: "https://nos.nl/data/image/2019/05/03/547651/1008x567.jpg"
---

<p>De vormcrisis van toptennisser Alexander Zverev blijft aanhouden. De mondiale nummer drie werd ook in München vroeg uitgeschakeld. Dit keer was de Chileen Cristian Garín hem de baas: 4-6, 7-5, 5-7.</p>
<p>Zverev verloor op het Duitse gravel, waar hij in 2017 en 2018 eindwinnaar was, in de kwartfinales. De pupil van Ivan Lendl reikte bij de vorige vijf ATP-toernooien slechts twee keer tot de achtste finales.</p>
<h2>Twee gemiste wedstrijdpunten</h2>
<p>De Chileen Garín, die dit jaar doorbrak met een toernooizege in Houston en een finale in São Paulo, verspeelde in de tweede set drie matchpoints. In de derde set liet Zverev op zijn beurt op 5-4 twee wedstrijdpunten liggen op eigen opslag.</p>
<p>Zverev moet hopen op een snelle ommekeer, want hij heeft komende week als titelhouder van het masterstoernooi in Madrid 1.000 punten te verdedigen. Gaat hij ook in de Spaanse hoofdstad vroegtijdig ten onder dan volgt vrijwel zeker een terugval op de wereldranglijst.</p>
<h2>Problemen naast de baan</h2>
<p>De Duitser vertelde in aanloop naar het toernooi ook naast de baan zorgen aan zijn hoofd te hebben. Zo heeft Zverev een juridisch conflict met zijn voormalig manager. "Dit zorgt voor veel afleiding, soms zit ik flink wat uur op mijn telefoon om dit te regelen", gaf de tennisser toe.</p>
<p>Ook ontbreekt Zverevs vader (tevens een van zijn coaches) wegens ziekte momenteel bij de partijen van zijn zoon. Dat zorgt eveneens voor de nodige afleiding bij Zverev junior. "Voor het eerst is hij er een paar weken niet bij en kan hij mij niet helpen. Hopelijk is hij snel beter."</p><img src="http://feeds.feedburner.com/~r/nossporttennis/~4/6gnFswo29D0" height="1" width="1" alt=""/>
