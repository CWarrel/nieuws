---
layout: post
title: "8 arrestaties bij de Kuip: nep-kalasjnikov ingenomen"
date: Sun, 14 Apr 2019 00:13:38 +0200
category: binnenland
externe_link: "https://www.telegraaf.nl/nieuws/3441664/8-arrestaties-bij-de-kuip-nep-kalasjnikov-ingenomen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/632d5c90-5e39-11e9-b673-0255c322e81b.jpg"
---

<p class="intro">De Rotterdamse politie heeft voorafgaand aan de wedstrijd Feyenoord - Heracles acht mannen aangehouden die vuurwerk, nepwapens en bivakmutsen bij zich hadden.</p> <p>De politie kon overgaan tot de arrestaties na een melding van ’bezorgde burgers’: een groep mannen met bivakmutsen en wapens zou rondlopen bij de Rotterdamse Olympiaweg, pal naast de Kuip. „Een groot aantal agenten ging erop af en hield acht mannen aan voor wapen- en vuurwerkbezit”, aldus de politie. Mogelijk wilden de mannen een videoclip opnemen. De politie spreekt van „ondoordacht gedrag wat burgers zorgen baart en angst aanjaagt.”</p><p>De groep bestond in totaal uit zo’n twintig mannen. Iemand had een mes bij zich, drie personen zaten in een auto waar een Kalasjnikov werd gevonden en een verdachte had ook nog een nepvuurwapen in zijn schoudertas. „Het grote machinegeweer, een kalasjnikov, bleek ook een imitatie. Het was samen met het nepvuurwapen nauwelijks van echt te onderscheiden.”</p><p>Rapclip</p><p>De groep zei de wapens, het vuurwerk en de bivakmutsen te willen gebruiken voor het opnemen van een rapclip. „Agenten zoeken dit nog verder uit door de verdachten te verhoren. Hoe dan ook: naïever kan het haast niet. Er bestaat werkelijk geen een geldige reden om in deze setting over straat te gaan. Niet in een drukke wijk zoals zaterdagavond in Rotterdam-Zuid waar Feyenoord speelde, ook niet in een rustig straatje en zelfs niet in een parkje.”</p>
