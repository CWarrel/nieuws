---
layout: post
title: "Tilburg - Hardleerse Tilburger opnieuw met GHB aangehouden."
date: Mon, 29 Apr 2019 13:53:00 GMT
categories: 
- noord-brabant 
- tilburg 
externe_link: "https://www.politie.nl/nieuws/2019/april/29/08-hardleerse-tilburger-opnieuw-met-ghb-aangehouden.html"
feature_image: "https://www.politie.nl/binaries/w400h225/content/gallery/politie/nieuws/2019/april/08-zw/fles1.jpg"
---

Een 44-jarige Tilburger is vanmorgen omstreeks 08.10 uur op de Blaricumsingel aangehouden ter zake drugs- en wapenbezit. Hij was onder invloed van GHB en had dit spul ook bij zich. Verder was hij in bezit van een taser. Op zijn tijdelijke verblijfsadres werden nog drie flesjes  met GHB en circa 15 gram amfetamine aangetroffen. De Tilburger werd op 9 januari 2019 ook al aangehouden ter zake bezit en productie van GHB. de Opiumwet. Vanwege dat delict werd zijn woonhuis voor zes maanden door de gemeente gesloten.
