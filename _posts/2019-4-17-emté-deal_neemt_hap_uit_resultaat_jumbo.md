---
layout: post
title: "Emté-deal neemt hap uit resultaat Jumbo"
date: Wed, 17 Apr 2019 10:43:11 +0200
categories: 
- financieel 
- koersen 
externe_link: "https://www.telegraaf.nl/financieel/3457888/emte-deal-neemt-hap-uit-resultaat-jumbo"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d5153e94-60ec-11e9-b172-02d1dbdc35d1.jpg"
---

<p class="intro">Supermarktketen Jumbo voelt de overname van 79 Emté-winkels in de jaarcijfers. De kosten van de overname en verbouwingen drukten het resultaat van de onderneming. Ook de schuld van Jumbo liep op.</p> <p>Jumbo sloot 2018 af met een bedrijfsresultaat van 181 miljoen euro, tegen 204 miljoen euro een jaar eerder. Exclusief de kosten die het bedrijf maakte in verband met Emté zou het bedrijfsresultaat uitkomen op 213 miljoen euro. Het resultaat na belastingen steeg met 4 miljoen euro tot 160 miljoen euro.</p><p>De nettoschuld van Jumbo steeg door de overname van de Emté-winkels tot 309 miljoen euro van 170 miljoen euro een jaar eerder. Daartegenover staat onder meer een positieve operationele kasstroom van 400 miljoen euro.</p><p>Jumbo zag de totale omzet vorig jaar met bijna 10 procent stijgen tot 7,8 miljard euro. Daarvan kwam 7,4 miljard euro voor rekening van de Jumbo-formule. La Place was goed voor een omzet van 150 miljoen euro, ruim een vijfde meer dan een jaar eerder. De Emté-winkels droegen 262 miljoen euro bij aan de opbrengsten.</p><p>Begin juli werd de overname van 79 Emté-supermarktketen door Jumbo afgerond. Eind december waren al 23 van die winkels omgebouwd tot Jumbo-filialen. Al met al steeg het marktaandeel van Jumbo naar ruim 20 procent.</p>
