---
layout: post
title: "PostNL haalt ruim helft omzet via webwinkels"
date: Tue, 07 May 2019 07:25:53 +0200
categories: 
- financieel 
- koersen 
externe_link: "https://www.telegraaf.nl/financieel/3545548/post-nl-haalt-ruim-helft-omzet-via-webwinkels"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f35d0c62-708a-11e9-85a2-02c309bc01c1.jpg"
---

<p class="intro">PostNL wordt meer en meer een bedrijf dat online bestelde pakketjes aflevert. In het eerste kwartaal kwam meer dan de helft van de omzet van e-commerce. Volgens topvrouw Herna Verhagen is dat een teken dat het bedrijf stappen zet met zijn strategie.</p> <p>De traditionele postmarkt blijft onder druk staan en PostNL zag het postvolume in de eerste drie maanden van dit jaar met bijna 10 procent verder afnemen. De omzet bij dit onderdeel liep op jaarbasis met 8 procent terug. Tegelijkertijd ging het pakketvolume met 16 procent omhoog. De opbrengsten dikten hier met 13 procent aan.</p><p>Dit vindt DFT-verslaggeefster Yteke de Jong: „PostNL jubelt dat de transformatie van de pakketmarkt nu eindelijk doorzet, omdat meer dan de helft van de omzet daar vandaan komt. Dat is eerder een verdienste van de krimp van de post, dan dat de pakketjes veel harder gaan. De omzet van pakketten stijgt wel, maar compenseert nauwelijks de daling van omzet de fysieke post. De nieuwe strategie om de marge te verbeteren komt als geroepen: de concurrentie in de pakketmarkt is veel harder.” @ytekedejong</p><p>Alles bij elkaar ging er een omzet van 684 miljoen euro in de boeken, vergeleken met 674 miljoen euro in het eerste kwartaal vorig jaar. De operationele winst zakte wel, van 40 miljoen naar 22 miljoen euro. Onder de streep bleef 6 miljoen euro over, waar een jaar terug nog 14 miljoen euro winst in de boeken ging.</p><p>PostNL houdt dinsdag tevens een beleggersdag om investeerders bij te praten over de strategie. Daar maakte het bezorgbedrijf bekend dat het de winstgevendheid van zijn pakketbezorgdienst komende jaren wil verbeteren en de kosten omlaag wil brengen.</p>
