---
layout: post
title: "Belangrijke dag voor Ajax in de Champions League"
date: Tue, 16 Apr 2019 07:58:04 +0200
categories: 
- sport 
- voetbal 
externe_link: "https://www.jeugdjournaal.nl/l/2280678"
feature_image: "https://nos.nl/data/image/2019/04/16/543999/1008x567.jpg"
---

<p>Het is een spannende dag voor Ajax. Vanavond om 21:00 speelt de club in Italië voor de tweede keer tegen Juventus. Het team van stervoetballer Cristiano Ronaldo.</p>
<p>Op Twitter laat Ajax weten dat ze niet kunnen wachten tot de wedstrijd begint. </p>
<p>Het is vanavond erop of eronder voor Ajax. Vorige week speelden de teams gelijk in Amsterdam. De ploeg die het over de twee wedstrijden het beste doet, gaat naar de halve finale.</p>
<p>Voor Ajax zou dat heel bijzonder zijn. De laatste keer dat ze in de halve finale stonden was meer dan twintig jaar geleden. Toen speelde Ajax ook tegen Juventus, maar verloor.</p>
<p>Hooligans</p>
<p>Veel mensen kijken uit naar de wedstrijd. Toch zijn er ook Ajax-fans die zich hebben misdragen in Italië. Ze kwamen naar de stad Turijn om de wedstrijd te kijken, maar moeten vandaag van de politie het land weer uit. De hooligans hadden boksbeugels, rookbommen en vuurwerk bij zich.</p>
<p>Veel mensen denken dat Ajax het goed gaat doen vanavond, omdat ze tegen Real Madrid ook een superstunt uithaalden. Wat denk jij, maakt Ajax kans vanavond? </p>
