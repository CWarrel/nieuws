---
layout: post
title: "Niet Jakobsen of Bennett, maar Ewan sprint naar zege"
date: Fri, 19 Apr 2019 15:58:47 +0200
category: sport
externe_link: "https://nos.nl/l/2281172"
feature_image: "https://nos.nl/data/image/2019/04/19/544745/1008x567.jpg"
---

<p>Donderdag was Fabio Jakobsen nog de snelste in Turkije, een dag later moest hij de eer laten aan een andere topsprinter. De Australiër Caleb Ewan van Lotto-Soudal was dit keer de snelste. Onze landgenoot moest genoegen nemen met de vijfde plaats.</p>
<p>Lucas De Rossi, Ander Barrenetxea, Mauricio Moreira, Thimo Willems en Ferit Samli zorgden in de rit over 194,3 kilometer van Baliksehir naar Bursa voor de vlucht van de dag.</p>
<p>Nadat Willems en Samli afgehaakt waren, reden de overige drie een marge van ruim acht minuten bijeen, maar ook zij werden opgeraapt. Met nog 12 kilometer voor de boeg was het peloton weer compleet.</p>
<h2>Bennett leidt</h2>
<p>In de pittige slotfase liep de weg nog flink omhoog. Mauro Finetto probeerde weg te komen, maar ook hij kon een massasprint niet voorkomen. Daarin was Ewan Juan José Lobato en leider Sam Bennett te snel af. Bennett, die de eerste twee etappes won, blijft het klassement aanvoeren.</p>
