---
layout: post
title: "Nederland - Nathalie Smeets wint Ien Dales Integriteitsaward 2019"
date: Thu, 18 Apr 2019 14:49:00 GMT
category: nieuws
externe_link: "https://www.politie.nl/nieuws/2019/april/18/nathalie-smeets-wint-ien-dales-integriteitsaward-2019.html"
feature_image: "https://www.politie.nl/binaries/w400h225/content/gallery/politie/nieuws/2019/april/rauw.jpg"
---

Vandaag werd tijdens een groot landelijk integriteitscongres bekend dat Nathalie Smeets, voormalig hoofd Veiligheid, Integriteit en Klachten (VIK), de Ien Dales Integriteitsaward 2019 heeft gewonnen. Deze onderscheiding van het Centrum Arbeidsverhoudingen Overheidspersoneel  (CAOP), werd aan haar toegekend omdat zij volgens de jury ‘een voortrekkersrol heeft vervuld in het behouden en bevorderen van de integriteit van de politieorganisatie.’ Ze heeft dat volgens de onafhankelijk jury gedaan op een tastbare en, voor de dagelijkse praktijk van elke politieman of politievrouw, pakkende manier. De jury heeft daarbij vooral gelet op vakmanschap, beroepstrots, bevlogenheid, rolmodel zijn voor anderen, innovatie en inventiviteit.
