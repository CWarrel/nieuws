---
layout: post
title: "Nederlandse trekt zich terug uit W Series"
date: Thu, 18 Apr 2019 23:37:37 +0200
categories: 
- sport 
- autosport 
externe_link: "https://www.telegraaf.nl/sport/3468845/nederlandse-trekt-zich-terug-uit-w-series"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2f56ed86-6222-11e9-bbde-0217670beecd.jpg"
---

<p class="intro">Stéphane Kox heeft zich teruggetrokken als één van de vier reserves in de W Series, een nieuwe raceserie voor vrouwen in de autosport.</p> <p>De dochter van de bekende autocoureur Peter Kox wil zich richten op andere mogelijkheden in de racewereld.</p><p>Door de afzegging van de 25-jarige Kox is Beitske Visser de enige Nederlandse autocoureur in de W Series. De 24-jarige Flevolandse hoorde eind maart na een vierdaagse test op het circuit van Almeria, waaraan 28 vrouwen meededen, dat ze tot de achttien geselecteerde coureurs behoort.</p><p>Zij gaan dit jaar zes grands prix in Europa rijden, steeds in het voorprogramma van het Duitse toerwagenkampioenschap DTM.</p><p>De eerste race is op 4 mei in Hockenheim. Op zaterdag 20 juli racen de vrouwen over het circuit van Assen. Het prijzengeld bedraagt zo'n 1,3 miljoen euro.</p>
