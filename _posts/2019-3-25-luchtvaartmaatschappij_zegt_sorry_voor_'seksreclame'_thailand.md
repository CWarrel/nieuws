---
layout: post
title: "Luchtvaartmaatschappij zegt sorry voor 'seksreclame' Thailand"
date: Mon, 25 Mar 2019 17:48:01 +0100
categories: 
- entertainment 
- opmerkelijk 
externe_link: "https://nos.nl/l/2277558"
feature_image: "https://nos.nl/data/image/2019/03/25/539388/1008x567.jpg"
---

<p>Luchtvaartmaatschappij AirAsia biedt excuses aan voor een reclamecampagne in de Australische stad Brisbane. Om de rechtstreekse vlucht tussen Brisbane en Bangkok te promoten, wordt de slogan Get off in Thailand gebruikt. Die leus staat onder meer op bussen en gebouwen in de stad.</p>
<p>Get off slaat in reistermen op uitstappen, maar betekent ook klaarkomen. De organisatie Collective Shout, die zich inzet voor vrouwenrechten, spreekt er schande van. Medewerker Melinda Liszewski beschuldigt de luchtvaartmaatschappij van het promoten van sekstoerisme.</p>
<p>Het Thaise ministerie van Volksgezondheid schat dat er ruim 200.000 sekswerkers in Thailand zijn.</p>
<p>Een gemeenteraadslid in Brisbane sluit zich aan bij de kritiek van Collective Shout en zegt dat de slogan nooit goedgekeurd had mogen worden door het stadsbestuur.</p>
<p>Een woordvoerder van AirAsia biedt excuses aan. Ze zegt bij de BBC dat AirAsia de reclamecampagne onmiddellijk heeft beÃ«indigd. De bedrijven die eraan meewerken is gevraagd om de afbeeldingen zo snel mogelijk te verwijderen.</p>
