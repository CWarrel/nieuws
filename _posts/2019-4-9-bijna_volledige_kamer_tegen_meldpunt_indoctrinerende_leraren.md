---
layout: post
title: "Bijna volledige Kamer tegen meldpunt indoctrinerende leraren"
date: Tue, 09 Apr 2019 17:00:30 +0200
category: politiek
externe_link: "https://nos.nl/l/2279705"
feature_image: "https://nos.nl/data/image/2019/04/09/542484/1008x567.jpg"
---

<p>Een groot deel van de Tweede Kamer heeft zich gezamenlijk uitgesproken tegen een meldpunt voor leraren. De partijen reageren op het meldpunt 'indoctrinatie in het onderwijs' van Forum voor Democratie.</p>
<p>De regeringspartijen en enkele oppositiepartijen vinden dat leraren in "vrijheid en veiligheid hun belangrijke werk" moeten kunnen doen en een meldpunt zou dat in gevaar brengen.</p>
<p>De VVD, CDA, D66, ChristenUnie, SP, PvdA, GroenLinks, Partij voor de Dieren, Denk en 50Plus spreken zich daarom uit tegen alle meldpunten die aan de vrijheden van leraren raken. Het aannemen van deze motie betekent overigens niet dat lerarenmeldpunten verboden worden. Dat is lastiger, omdat via de rechtbank bewezen moet worden dat de wet wordt overtreden. FvD, PVV en de SGP steunden de motie niet.</p>
<h2>Verdacht</h2>
<p>Zo'n vier weken geleden ging het meldpunt van het wetenschappelijke bureau van FvD, het Renaissance Instituut, in de lucht. Het bureau stelt dat leerlingen en studenten "aan de lopende band" worden ge√Øndoctrineerd.</p>
<p>Minister Slob van Onderwijs en onderwijsbonden reageerden verontwaardigd. De minister sprak over een "moderne schandpaal". Ook ondertekenden meer dan 1500 academici een open brief tegen het meldpunt. Ze uitten hun zorg over de "samenzwerings-achtige sfeer" waarin partijleider Baudet academici, journalisten, kunstenaars en architecten verdacht zou maken.</p>
<p>De Tweede Kamer wil ook dat het kabinet in kaart brengt in hoeverre ongevraagd en zonder toestemming leraren gefilmd worden en er fragmenten van lessen en uitspraken van docenten online worden verspreid. De Kamer wil weten of dit zonder toestemming wettelijk wel mag. "Laten we kappen met het verdacht maken van leraren", zegt GroenLinks-Kamerlid Westerveld.</p>
