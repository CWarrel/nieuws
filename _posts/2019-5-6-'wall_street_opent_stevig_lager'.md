---
layout: post
title: "'Wall Street opent stevig lager'"
date: Mon, 06 May 2019 14:52:11 +0200
categories: 
- financieel 
- koersen 
externe_link: "https://www.telegraaf.nl/financieel/3543001/wall-street-opent-stevig-lager"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/97067d7c-6ffe-11e9-84d4-02c309bc01c1.jpg"
---

<p class="intro">De aandelenbeurzen in New York beginnen de week maandag naar verwachting met rode koersenborden. Beleggers zijn geschrokken na een reeks tweets van president Donald Trump die de handelsoorlog een nieuwe wending dreigt te geven. Trump beloofde om importheffingen op Chinese goederen op te voeren tenzij de Chinezen in een versneld tempo gaan werken aan de handelsdeal. Dit omslag in sentiment kwam na een sterk rapport over de Amerikaanse banenmarkt, eind vorige week.</p> <p>Komende vrijdag verhogen de Verenigde Staten importtarieven op sommige producten uit China naar 25 procent. Ook wordt de lijst van producten die onder heffingen vallen uitgebreid. Trump wil hiermee de druk op China opvoeren. Hij twitterde: ,,Een handelsovereenkomst met China gaat er komen, maar het gaat te langzaam omdat ze willen blijven onderhandelen. Niet dus." De handelsbesprekingen tussen beide landen zouden deze week doorgaan.</p><p>In de afwezigheid van nieuwe macro-economische data kauwen beleggers nog na op het banenrapport. De werkgelegenheid in april nam sterker toe dan verwacht. Volgens het ministerie van Arbeid kwamen er vorig maand 263.000 banen bij (exclusief de landbouw). Hiermee daalde de werkloosheid in de VS tot het laagste niveau in bijna vijftig jaar.</p><p>Jaarrekeningen Heinz</p><p>De aandacht van de markt gaat uit naar de resultaten van Berkshire Hathaway, het investeringsvehikel van miljardair Warren Buffett. Het operationele resultaat in het eerste kwartaal dikte aan met 5 procent tot 5,6 miljard dollar. Ook bedrijven gelieerd aan Buffett stonden in het nieuws. Zo zou de Europese Commissie een formeel onderzoek beginnen naar Apple, waar Buffett een belang van zo'n 50 miljard dollar in heeft.</p><p>Kraft Heinz, waar Berkshire de grootste aandeelhouder is, gaat zijn jaarrekeningen over 2016, 2017 en een deel van 2018 herzien. De werknemers bij de inkoopdivisie zouden gesjoemeld hebben met de kosten van verkochte producten.</p><p>Softwareprobleem</p><p>Olie- en gasconcern Occidental Petroleum scherpte zijn miljardenbod op Anadarko Petroleum aan. Het deel van de prijs dat in contanten zal worden betaald is nu hoger. Buffett stak onlangs 10 miljard dollar in Occidental met de voorwaarde dat de overname van Anadarko lukt.</p><p>Ook vliegtuigproducent Boeing staat in de schijnwerpers. De onderneming gaf toe dat het al een jaar op de hoogte was van het softwareprobleem met het gewraakte toestel 737 MAX.</p><p>Regionale sportzenders</p><p>Entertainmentconcern Walt Disney deed zijn belangen in 21 Amerikaanse regionale sportzenders van de hand. Met de deal is rond de 10 miljard dollar gemoeid.</p><p>De Dow-Jonesindex sloot vrijdag 0,8 procent in de plus op 26.504,95 punten. De brede S&amp;P 500 won 1 procent tot 2945,64 punten en technologiegraadmeter Nasdaq steeg 1,6 procent naar 8164,00 punten.</p>
