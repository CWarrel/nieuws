---
layout: post
title: "Ajax bereikt halve finales Champions League"
date: Tue, 16 Apr 2019 23:00:15 +0200
categories: 
- financieel 
- koersen 
externe_link: "https://www.telegraaf.nl/financieel/3455989/ajax-bereikt-halve-finales-champions-league"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0adf8384-608b-11e9-8c76-02d1dbdc35d1.jpg"
---

<p class="intro">Ajax staat na 22 jaar weer in de halve finales van de Champions League. Het elftal van trainer Erik ten Hag won de uitwedstrijd bij Juventus met 2-1, met dank aan een wervelend optreden na rust. Dat was voldoende na het gelijkspel van vorige week in de Johan Cruijff ArenA (1-1).</p> <p>Tottenham Hotspur of Manchester City wordt de tegenstander van Ajax in de halve eindstrijd. Beide ploegen treffen elkaar woensdagavond opnieuw, na de winst van de Spurs vorige week voor eigen publiek (1-0).</p><p>Cristiano Ronaldo kopte Juventus in de 28e minuut op voorsprong. Het antwoord van Ajax liet slechts 6 minuten op zich wachten. Donny van de Beek maakte gelijk, nadat hij de bal na een mislukt schot van Hakim Ziyech voor zijn voeten had gekregen.</p><p>Na rust overklaste Ajax de thuisploeg, maar was het lang slordig in de afwerking. Uiteindelijk was het aanvoerder Matthijs de Ligt die in de 67e minuut wel raak kopte.</p>
