---
layout: post
title: "'Overnamebod op Wessanen nog te laag'"
date: Thu, 11 Apr 2019 09:17:16 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d6018cde-5c2f-11e9-9a52-0218eaf05005.jpg"
---

<p class="intro">Het overnamebod op Wessanen is te laag. Dat schrijven analisten van KBC Securities. Het bestuur van het natuurvoedingsbedrijf stemde inmiddels in met het bod van 11,50 euro per aandeel van een consortium onder leiding van de Franse investeerder PAI</p> <p>Wessanen verwacht dit jaar versnelde groei van eigen merken, zoals Zonnatura en Whole Earth. De groeivooruitzichten op de lange termijn zijn volgens KBC daardoor beter dan beleggers hadden ingeprijsd. Dat Wessanen na de overname verdergaat als niet-beursgenoteerd bedrijf, is volgens de marktvorsers positief omdat het meer ruimte biedt voor groei.</p><p>ING benadrukt dat de cijfers van Wessanen, die samen met de PAI-aankondiging volgden, bijzonder zwak waren. Dit ondersteunt volgens de kenners het bod van 11,50 euro per aandeel inclusief dividend. Een deel van de magere resultaten van Wessanen komt volgens ING doordat Wessanen besloot om uit gekoelde producten te stappen.</p><p>Innovatie</p><p>Het merk Bjorg werd eerder neergezet als een bron van innovatie en prijszetting. De stap geeft volgens de kenners ook te denken waarom Wessanen eerder koos voor een overname van Abot Kinney's dat zich ook bezighoudt met plantaardige zuivel.</p><p>KBC hanteert een buy-advies en koersdoel van 13 euro. ING, dat een koersdoel hanteert van 6,40 euro, raadt aandeelhouders aan de aandelen Wessanen van de hand te doen. Wessanen stond donderdagochtend omstreeks 09.45 uur 0,2 procent lager op 11,51 euro.</p>
