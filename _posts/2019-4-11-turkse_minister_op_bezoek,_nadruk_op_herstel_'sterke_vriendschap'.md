---
layout: post
title: "Turkse minister op bezoek, nadruk op herstel 'sterke vriendschap'"
date: Thu, 11 Apr 2019 12:09:54 +0200
category: politiek
externe_link: "https://nos.nl/l/2279966"
feature_image: "https://nos.nl/data/image/2019/04/11/542859/1008x567.jpg"
---

<p>De banden tussen Nederland en Turkije worden langzamerhand weer beter. Vandaag is minister Cavusoglu van Buitenlandse Zaken op bezoek in Amsterdam. Samen met zijn Nederlandse collega opende hij vanmorgen in het Scheepvaartmuseum de Wittenburg-conferentie. De laatste editie van deze Nederlands-Turkse bijeenkomst was in 2014.</p>
<p>De twee ministers staken niet onder stoelen of banken dat de kou wat hen betreft uit de lucht is. Cavusoglu sprak over "my dear friend, minister Blok". Blok benadrukte dat het belangrijk is om naar de toekomst te kijken en rekening te houden met gedeelde belangen zoals de economie en de strijd tegen terreur. Hij had het over "sterke zuilen" die een "sterke vriendschap" ondersteunen.</p>
<p>Bij de toespraken is de sfeer ontspannen en er is ruimte voor een grapje.</p>
<p>De relatie tussen Nederland en Turkije raakte in 2017 ernstig verstoord, toen Nederland de Turkse minister Kaya het land uitzette. Zij dook onaangekondigd in Rotterdam op om campagne te voeren voor president Erdogan, terwijl Nederland van te voren had laten weten dat niet te willen. De gebeurtenissen leidden tot rellen in Rotterdam.</p>
<p>Erdogan schold het kabinet-Rutte uit voor "overblijfselen van nazi's" en "fascisten". En ook Cavusoglu liet zich niet onbetuigd. Hij wilde een veroordeling van wat hij noemde "de fascistische handelingen van Nederland"en noemde Nederland "de hoofdstad van het fascisme". Er werden over en weer excuses geÃ«ist, die uiteindelijk nooit zijn gemaakt.</p>
<p>De diplomatieke betrekkingen tussen de twee landen werden begin vorig jaar officieel verbroken.Maar in juli verklaarden Blok en Cavosuglu dat zij de strijdbijl wilden begraven. Er kwam weer een Turkse ambassadeur in Den Haag en een Nederlandse ambassadeur in Ankara. Blok ging in oktober op bezoek in Ankara en benadrukte: "Wat gebeurd is, is gebeurd. Nu kijken we vooruit."</p>
