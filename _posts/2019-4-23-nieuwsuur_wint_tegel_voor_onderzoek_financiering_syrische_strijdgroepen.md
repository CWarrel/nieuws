---
layout: post
title: "Nieuwsuur wint Tegel voor onderzoek financiering Syrische strijdgroepen"
date: Tue, 23 Apr 2019 21:26:36 +0200
category: nieuws
externe_link: "https://nos.nl/l/2281750"
feature_image: "https://nos.nl/data/image/2019/04/23/545630/1008x567.jpg"
---

<p>Nieuwsuur's Milena Holdert en Ghassan Dahhan (Trouw) hebben vanavond een Tegel gewonnen in de categorie Onderzoek voor hun onthullingen over de Nederlandse miljoenensteun aan Syrische strijdgroepen.</p>
<p>In de Koninklijke Schouwburg in Den Haag werden De Tegels vanavond uitgereikt. De Tegel is de belangrijkste journalistieke prijs van Nederland.</p>
<p>Eerder dit jaar kregen Holdert en Dahhan al De Loep, de prijs voor beste onderzoeksjournalistiek in Nederland en Vlaanderen. </p>
<p>In totaal was Nieuwsuur drie keer genomineerd. Voor het onderzoek naar de Nederlandse miljoenensteun aan Syrische strijdgroepen door Milena Holdert en Ghassan Dahhan (Trouw). Voor de reportages die Gert-Jan Dennekamp maakte in Tadzjikistan, na de aanslag waarbij vier fietsers om het leven kwamen.</p>
<p>En de derde nominatie was voor het prachtige camerawerk van Kirill Archarov in de reportagereeks Poetin's Rusland.</p>
