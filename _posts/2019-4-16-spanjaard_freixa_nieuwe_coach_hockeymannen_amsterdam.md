---
layout: post
title: "Spanjaard Freixa nieuwe coach hockeymannen Amsterdam"
date: Tue, 16 Apr 2019 11:48:32 +0200
category: sport
externe_link: "https://nos.nl/l/2280707"
feature_image: "https://nos.nl/data/image/2019/04/16/544042/1008x567.jpg"
---

<p>Hockeyclub Amsterdam heeft Santi Freixa aangesteld als hoofdcoach van de mannen. De 36-jarige Spanjaard begint na dit seizoen en is dan de opvolger van de AustraliÃ«r Graham Reid, die vorige maand werd ontslagen en inmiddels een contract heeft getekend als bondscoach van India.</p>
<p>"Santi is erg gedreven en een echte verbinder", motiveert bestuurslid Klaas Veering de keuze voor de voormalige Amsterdam-speler, die nu nog de vrouwen van Kampong onder zijn hoede heeft. "Hij kent de club van binnen en van buiten en zowel de sterke punten als de uitdagingen. Hij is iemand die resultaat en ontwikkeling hand in hand laat gaan."</p>
<p>Freixa is oud-international en ook voormalig aanvoerder van het Spaanse team. Hij won met Spanje de Champions Trophy (2004) en de Europese titel (2005) en veroverde zilver op de Olympische Spelen van Peking in 2008.</p>
<p>Hij speelde van 2007 tot 2015 voor Amsterdam, waarmee hij in 2011 landskampioen werd.</p>
