---
layout: post
title: "Amstelveen College blaast examenfeest af om dreiging relschoppers"
date: Fri, 19 Apr 2019 10:34:40 +0200
category: binnenland
externe_link: "https://www.telegraaf.nl/nieuws/3469639/amstelveen-college-blaast-examenfeest-af-om-dreiging-relschoppers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2e32c8d8-627e-11e9-af84-02d2fb1aa1d7.jpg"
---

<p class="intro">De mooie plannen voor een eindexamenfeest op het Amstelveen College gaan niet door vanwege aanhoudende dreiging van relschoppers. De schoolleiding heeft daarom besloten de feestelijke dag af te blazen. Ondanks het verbod zijn er toch leerlingen op komen dagen. Rector Anke de Peuter is op dit moment met die leerlingen in gesprek op het schoolplein.</p> <p>„Het is ongelofelijk teleurstellend dat het niet door kan gaan”, vertelt rector Anke de Peuter aan At5. De schoolleiding besloot de examenstunt niet door te laten gaan omdat er de afgelopen tijd signalen binnenkwamen dat mensen de boel wilden komen verstoren.</p><p>„We kregen deze signalen via sociale media, maar ook de conciërge, afdelingsleiders en ouders vingen dingen op. Mensen van binnen én buiten de school wilden bewust naar de school komen om te rellen. Het mooie weer en het feit dat veel andere scholen vandaag vrij zijn hielpen daar niet bij. Wij durfden het op deze manier niet aan.”</p><p>De school is van mening de veiligheid niet te kunnen garanderen. Volgens de rector is er elk jaar overleg met de politie rondom de examenstunt. Er wordt ook altijd beveiliging ingezet. „Dat was nu niet voldoende voor ons om te kunnen garanderen dat de stunt veilig zou verlopen.”</p>
