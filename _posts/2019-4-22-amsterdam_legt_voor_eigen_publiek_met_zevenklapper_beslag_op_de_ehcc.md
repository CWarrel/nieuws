---
layout: post
title: "Amsterdam legt voor eigen publiek met zevenklapper beslag op de EHCC"
date: Mon, 22 Apr 2019 17:55:04 +0200
category: sport
externe_link: "https://nos.nl/l/2281585"
feature_image: "https://nos.nl/data/image/2019/04/22/545400/1008x567.jpg"
---

<p>Amsterdam heeft voor de dertiende keer in totaal - en voor het eerst sinds 2014 - beslag gelegd op de Europa Cup voor clubteams. In de finale op eigen veld hadden de hoofdstedelingen geen enkele moeite met Real Sociedad (7-0).</p>
<p>De grote slag had zondag al plaatsgevonden in het Wagener Stadion, waar het favoriete Den Bosch na twintig finales op rij voor het eerst sinds 1998 uit de eindstrijd werd gehouden. Van de zwaarbevochten 1-0 had het team van vertrekkend coach Rick Mathijssen echter weinig last.</p>
<p>Al na drie minuten was het 2-0 voor de thuisclub, door een sleep van Eve de Goede (strafcorner) en een uithaal van Marijn Veen. Kelly Jonker en wederom Veen bepaalden de ruststand op 4-0.</p>
<p>Het thuispubliek werd in de eenzijdige tweede helft nog getrakteerd op treffers van Yasmin Geerlings, De Goede (strafcorner) en Veen, die daarmee een hattrick maakte.</p>
<p>Voor het eerst sinds 2014, toen Den Bosch werd verslagen, is de EHCC weer in het bezit van Amsterdam. Opvallend is dat liefst acht speelsters van het huidige team er toen ook al bij waren.</p>
