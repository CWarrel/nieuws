---
layout: post
title: "Medewerkers Amazon luisteren mee met Alexa"
date: Thu, 11 Apr 2019 13:16:13 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3760d2f8-5c4b-11e9-8d7a-0218eaf05005.jpg"
---

<p class="intro">„Werk je voor de geheime dienst?” vragen gebruikers van Alexa soms aan hun slimme Amazon-speaker. En: „Luistert er iemand met ons mee?” Het antwoord op die laatste vraag blijkt ja te zijn. Tot onder de douche.</p> <p>Persbureau Bloomberg heeft met zeven medewerkers van de Amerikaanse internetgigant gesproken, en die vertellen dat zij met ’duizenden’ collega’s meeluisteren met wat mensen allemaal tegen Alexa zeggen. De bedoeling is om het systeem beter te maken in het begrijpen van menselijke taal.</p><p>Dagelijks hoort elke Amazon-medewerker zo’n duizend stukjes audio: van mensen die ontzettend vals onder de douche zingen, tot kinderen die om hun ouders roepen. De onverstaanbare én de grappige stukjes audio worden gedeeld in een intern chatprogramma, zeggen de personeelsleden tegen Bloomberg.</p><p>Alexa is de concurrent van Google Home en Apple HomePod. Amazon laat weten dat de meeluisterende medewerkers niet kunnen zien van wie de geluidsfragmenten afkomstig zijn.</p>
