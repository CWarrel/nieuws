---
layout: post
title: "Record aantal gevallen van mazelen in VS"
date: Thu, 25 Apr 2019 07:12:30 +0200
category: buitenland
externe_link: "https://www.telegraaf.nl/nieuws/3492291/record-aantal-gevallen-van-mazelen-in-vs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3a7e8826-6737-11e9-8843-02d2fb1aa1d7.jpg"
---

<p class="intro">De Verenigde Staten hebben in 2019 een record aantal gevallen van mazelen genoteerd sinds de ziekte in 2000 door de VS als uitgebannen werd beschouwd. Inmiddels staat de teller op 695 besmettingen. Dat heeft het Centrum voor Ziektebeheersing en Preventie (CDC) woensdag bekendgemaakt.</p> <p>Het vorige record stond op 667 gevallen van mazelen. Dat was in 2014, toen vooral onder streng religieuze Amish in Ohio. De heropleving van de besmettelijke ziekte is hoofdzakelijk te wijten aan de uitbraken in Washington en in New York, aldus een verklaring van het CDC.</p><p>In New York meldden ambtenaren op woensdag dat sinds oktober 390 gevallen waren geregistreerd, meestal onder kinderen in orthodoxe joodse gemeenschappen. „Hoe langer deze uitbraken voortduren, hoe groter de kans dat de mazelen opnieuw voet aan de grond krijgen in de Verenigde Staten”, waarschuwde het agentschap.</p>
