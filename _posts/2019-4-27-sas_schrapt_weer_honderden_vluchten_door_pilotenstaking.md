---
layout: post
title: "SAS schrapt weer honderden vluchten door pilotenstaking"
date: Sat, 27 Apr 2019 20:20:44 +0200
categories: 
- financieel 
- economie 
externe_link: "https://nos.nl/l/2282333"
feature_image: "https://nos.nl/data/image/2019/04/27/546456/1008x567.jpg"
---

<p>De Scandinavische vliegmaatschappij SAS schrapt morgen opnieuw honderden vluchten vanwege een pilotenstaking. In ScandinaviÃ« worden 587 vluchten geannuleerd. Naar schatting 64.000 reizigers zijn de dupe.</p>
<p>Piloten van SAS staken omdat gesprekken met leiding over betere lonen zijn vastgelopen. Ze eisen volgens de werkgeversorganisatie een loonsverhoging van 13 procent. Daarnaast wordt er gesproken over betere werktijden.</p>
<p>De werkonderbreking begon gisteren. Toen werden 673 vluchten geannuleerd, waaronder tien vluchten vanaf Schiphol. Daarmee zijn er alleen al dit weekend in totaal 170.000 gedupeerde reizigers.</p>
<p>Analisten schatten dat de staking het bedrijf tussen de 5,5 en 7,5 miljoen euro per dag kost. De werkonderbreking heeft overigens geen invloed op vluchten die door partners van SAS worden uitgevoerd - 30 procent van alle vertrekkende vluchten.</p>
<h2>Einde niet in zicht</h2>
<p>De piloten hebben geen einddatum voor de stakingen bekendgemaakt. Een oplossing lijkt voorlopig niet in de maak: er staan geen nieuwe onderhandelingen gepland. "Wij geloven dat de vakbonden de realiteit onder ogen moeten zien en de gesprekken moeten hervatten", zei een woordvoerder van de Noorse werkgeversorganisatie die betrokken was bij de onderhandelingen.</p>
<p>Volgens de Noorse pilotenvakbond heeft de werkgeversorganisatie onvoldoende bereidwilligheid getoond. "We wachten tot SAS contact met ons opneemt en laat zien dat het de onderwerpen wil bespreken die belangrijk voor ons zijn", aldus een woordvoerder. "Tot nu toe is dat niet het geval geweest."</p>
<p>SAS probeert gedupeerde reizigers tegemoet te komen door onder meer het uitdelen van gratis voedsel. Wel klagen veel reizigers op sociale media dat de klantenservice van de luchtvaartmaatschappij moeilijk bereikbaar is.</p>
