---
layout: post
title: "Financial Times koopt meerderheidsbelang The Next Web"
date: Tue, 05 Mar 2019 10:48:58 +0100
categories: 
- financieel 
- ondernemen 
externe_link: "https://www.telegraaf.nl/financieel/3242295/financial-times-koopt-meerderheidsbelang-the-next-web"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9edb22b0-3f65-11e9-8196-cfc218695312.jpg"
---

<p class="intro">De Britse uitgever Financial Times neemt een meerderheidsbelang in The Next Web, het platform van Boris Veldhuijzen van Zanten en Patrick de Laive. Het Amsterdamse bedrijf verwacht met de steun van de Britten sneller te kunnen groeien.</p> <p>De oprichters hebben zelf het initiatief genomen. „Anderhalf jaar geleden zijn we op zoek gegaan naar een strategische partner om onze groeiplannen te realiseren”, zegt Veldhuijzen van Zanten in een reactie. „We hebben gesprekken gevoerd met drie partijen, FT bleef over.”</p><p>Zowel met TNW Conference als met start-upbroedplaats TQ willen de ondernemers uitbreiden in binnen- en buitenland. Dit jaar wordt een tweede pand geopend van TQ in Amsterdam.</p><p>TNW heeft daarnaast een Engelstalige technologiesite. Veldhuijzen van Zanten verwacht dat zo’n twintig miljoen mensen het dertien jaar geleden opgerichte techplatform kennen. „Maar wereldwijd zijn er meer dan vijfhonderd miljoen mensen werkzaam in de digitale wereld en die willen we allemaal bereiken.”</p><p>In het Londense mediabedrijf denkt TNW een partner te hebben gevonden die kan helpen dat te realiseren. „Het is een betrouwbare bron met toegang tot de boardroom van alle Fortune 500 bedrijven.” Zowel Veldhuijzen van Zanten als De Laive blijven werkzaam bij het bedrijf. „We hebben een plan voor vier jaar uitgestippeld dat we in vrijheid mogen uitvoeren.”</p><p>FT ziet het als een strategische investering in de Europese technologie-gemeenschap. Een investeringsbedrag is niet bekendgemaakt. Het is het eerste meerderheidsbelang van FT op het Europese vasteland.</p><p>Bezoekers van TNW Conference en de Engelstalige technologiesite zullen volgens Veldhuijzen van Zanten weinig merken van de verkoop van het meerderheidsbelang. „Al gaan we wel uit van betere sprekers en meer bezoekers.”</p><p>Begin februari kondigden TNW en FT al een samenwerking aan voor een exclusieve bijeenkomst voor leiders in technologie tijdens TNW conferentie in mei in Amsterdam.</p>
