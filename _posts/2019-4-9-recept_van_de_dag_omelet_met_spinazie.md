---
layout: post
title: "Recept van de dag: omelet met spinazie"
date: Tue, 09 Apr 2019 10:30:00 +0200
category: overig
externe_link: "https://www.telegraaf.nl/vrij/3412920/recept-van-de-dag-omelet-met-spinazie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/09066c40-5a0e-11e9-9187-0217670beecd.jpg"
---

<p class="intro">Mijn kleinzoon in Australië heeft een groen PJMask Lizard-pak aan en houdt een donkergroene onrijpe passievrucht in zijn hand. “Een lizard-ei, aupa!” Opa vecht tegen een stevige jetlag. Maar het leven is goed. Van de Hema heb ik rubber eieren meegenomen, de andere kleinzoon gooit ze zo hard op de tegelvloer dat ze tegen het plafond springen. Slim hoor, zo’n cadeautje. Maar nu het recept: omelet down-under, voor als de jongens snel wat moeten eten.</p> <p>Nodig voor twee hongerige kleinkinderen en een opa:</p><p>•6 eieren</p><p>•4 plakken dikke bacon</p><p>1 dl melk</p><p>•1 ui, gesnipperd</p><p>•1 hand spinaziebladeren</p><p>•zout, peper, snufje nootmuskaat</p><p>Bereiding:</p><p>Zweet een ui in wat boter. Snij de bacon klein, mag bij de ui. Bak vast een beetje en haal uit de pan. Klop de eieren los met wat melk. Beetje zout, peper en een heel klein beetje nootmuskaat. Meng bacon en uitjes met het ei. Schenk de struif in een warme pan, laat zachtjes stevig worden, strooi er een hand spinazieblaadjes over. Draai de omelet na tien minuten om en laat met de spinazie aan de onderkant nog even staan.</p>
