---
layout: post
title: "Bertens begint prima in Stuttgart"
date: Tue, 23 Apr 2019 22:03:45 +0200
categories: 
- sport 
- tennis 
externe_link: "https://www.telegraaf.nl/sport/3486178/bertens-begint-prima-in-stuttgart"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e6958668-6602-11e9-ba01-0255c322e81b.jpg"
---

<p class="intro">Kiki Bertens heeft zich met enige moeite geplaatst voor de tweede ronde van het sterk bezette tennistoernooi van Stuttgart. De Nederlandse nummer 7 van de wereld versloeg de Duitse qualifier Anna-Lena Friedsam: 7-5 6-2.</p> <p>In de eerste set was Bertens op eigen service ijzersterk. Het lukte haar echter tot 5-5 niet om een van de breakkansen te benutten. In de game waarin Bertens serveerde voor de set kreeg de 25-jarige Friedsam haar eerste breakpoints. Bertens sloeg die echter weg en trok de set naar zich toe.</p><p>Friedsam staat 681e op de mondiale ranking en het verschil was te zien in de tweede set. Bertens benutte twee breakpoints en de wedstrijd was na 1 uur en 39 minuten afgelopen, terwijl de tweede set maar 34 minuten in beslag nam.</p><p>In de tweede ronde speelt Bertens tegen de winnares van het duel tussen de Zwitserse nummer 20 van de wereld Belinda Bencic en de Luxemburgse Mandy Minella.</p>
