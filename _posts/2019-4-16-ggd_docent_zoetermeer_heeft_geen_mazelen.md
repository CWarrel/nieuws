---
layout: post
title: "GGD: docent Zoetermeer heeft geen mazelen"
date: Tue, 16 Apr 2019 17:50:32 +0200
category: binnenland
externe_link: "https://www.telegraaf.nl/nieuws/3454841/ggd-docent-zoetermeer-heeft-geen-mazelen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7d18458e-605f-11e9-a00c-02c309bc01c1.jpg"
---

<p class="intro">De docent van het Oranje Nassau College Parkdreef (ONC) in Zoetermeer, van wie de school had laten weten dat hij de mazelen had, blijkt die besmettelijke ziekte niet te hebben gehad. De GGD Haaglanden deed onderzoek en liet dinsdag weten dat er geen sprake was van mazelen bij de docent. Wat hij wel mankeerde, is onbekend.</p> <p>De school had ouders afgelopen weekeinde met een brief geïnformeerd dat bij de docent „de diagnose mazelen” was gesteld. De school was dinsdagmiddag niet bereikbaar voor een toelichting.</p><p>De laatste tijd is er onrust over de zeer besmettelijke ziekte. In Europa neemt het aantal gevallen van mazelen toe, door onder meer een teruglopend vertrouwen in de veiligheid en werkzaamheid van inentingen. In Nederland worden kinderen twee keer ingeënt tegen mazelen, bij 14 maanden en als ze 9 jaar zijn.</p><p>Kinderdagverblijf</p><p>Onlangs werd bekend dat op een kinderdagverblijf in Den Haag drie kinderen zijn besmet met mazelen. Een van de kinderen heeft de ziekte vermoedelijk opgelopen in het buitenland en daarna de andere kinderen besmet.</p>
