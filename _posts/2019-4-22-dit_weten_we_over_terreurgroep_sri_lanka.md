---
layout: post
title: "Dit weten we over terreurgroep Sri Lanka"
date: Mon, 22 Apr 2019 12:40:37 +0200
category: binnenland
externe_link: "https://www.telegraaf.nl/nieuws/3478522/dit-weten-we-over-terreurgroep-sri-lanka"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/744c0068-64eb-11e9-8d9b-02d1dbdc35d1.jpg"
---

<p class="intro">De Sri Lankese regering maakte vandaag bekend dat de bloedige aanslagen op Eerste Paasdag vermoedelijk het werk zijn van de islamitische terreurgroep National Thowheeth Jama’ath (NTJ).</p> <p>NTJ is een tot gisteren tamelijk onbekende groepering van radicale moslims die vorig jaar in Sri Lanka verantwoordelijk werd gehouden voor het vernielen van boeddhistische beelden.</p><p>Het doel van National Thowheeth Jama'ath is geen opstand, meldt het Internationaal Centrum voor de Studie van Gewelddadig Extremisme. ,,De groepering probeert de wereldwijde jihadistische beweging naar Sri Lanka te verspreiden en haat, angst en verdeeldheid in de samenleving te creëren.” Deze radicale moslims vechten niet voor het krijgen van een aparte staat, maar leggen zich toe op religie en straffen.</p><p>De gecoördineerde zelfmoordaanslagen die waren gericht tegen leden van de rooms-katholieke minderheid in Sri Lanka en gasten bij door buitenlandse toeristen begunstigde hotels, zijn volgens het internationaal Centrum vergelijkbaar met aanslagen die elders werden uitgevoerd door grote islamitische militante groepen.</p>
