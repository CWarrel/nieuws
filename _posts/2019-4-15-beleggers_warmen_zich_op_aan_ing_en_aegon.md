---
layout: post
title: "Beleggers warmen zich op aan ING en Aegon"
date: Mon, 15 Apr 2019 12:52:00 +0200
categories: 
- financieel 
- koersen 
externe_link: "https://www.telegraaf.nl/financieel/3445050/beleggers-warmen-zich-op-aan-ing-en-aegon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/495aed98-5f6d-11e9-b4ef-0217670beecd.png"
---

<p class="intro">De Amsterdamse beurs breidde de winst rond de lunch iets verder uit. Vooral ING nam bij de hoofdfondsen het voortouw. Randstad en Aegon deden ook aardige zaken. In de Midkap liet Arcadis een vriendelijk beeld zien.</p> <p>De AEX ging rond één uur 0,3% omhoog naar 563,23 punten , het hoogste niveau sinds augustus vorig jaar. De AMX-index steeg 0,2% naar 814,12 punten.</p><p>De DAX kroop weer terug boven de 12.000 punten, de CAC-40 en FTSE 100 bewogen in Europa met kleine winsten.</p><p>Beleggers gaan door kwartaalresultaten. Voor het eerst in twee respectievelijk drie jaar zullen de kwartaalwinsten van Europese en Amerikaanse bedrijven een terugval laten zien, denken analisten.</p><p>Wubbe Bos, analist bij Lynx, benadrukt dat de AEX bij de start van de nieuwe week de weg omhoog heeft doorgetrokken. Hij wijst er op dat mede de aanhoudende opgewekte stemming rond de bankensector steun geeft aan de handel. „ De overwegend goed ontvangen kwartaalresultaten van de Amerikaanse banken hebben de toegenomen terughoudendheid bij de centrale banken inzake het rentebeleid verdrongen.”</p><p>Verder kregen beleggers uit China beter dan verwachte macrocijfers voorgeschoteld. De forse stimulering van de Chinese overheid lijkt zijn vruchten steeds meer af te werpen.</p><p>Volgens Bos zal deze week vooral worden uitgekeken naar de kwartaalcijfers van ASML die woensdag naar buiten komen. „De gang van zaken bij de chipmachinefabrikant speelt een belangrijke rol voor het sentiment bij andere bedrijven in deze sector.”</p><p>Op de agenda vanaf 13:30 uur staan kwartaalresultaten van Goldman Sachs en om 14 uur Citigroup.</p><p>Brentolie verloor een fractie bij $71,45 per vat. De euro ging 0,1% hoger tegen de dollar.</p><p>Financials profiteren</p><p>Bij de hoofdfondsen hield de nieuwe koploper ING de wind in de rug met een winst van 1,4%, ABN Amro werd 0,7% duurder. Randstad kreeg er een plus van 1,3% bij.</p><p>Voor betalingsverwerker Adyen hadden beleggers 0,9% meer over.</p><p>Energiebedrijf Shell (-0,2%) zou zijn olievelden in Panna-Mukta bij Mumbai in India afstoten. Dit jaar loopt het 25-jarige contract af.</p><p>Ahold Delhaize (+0,4%) kampte met een staking van duizenden werknemers bij de Stop &amp; Shop-winkels voor meer loon. Dat zou de vernieuwing in het Amerikaanse onderdeel kunnen belemmeren.</p><p>Staalmaker ArcelorMittal (+0,3%) werd door KeyBanc Capital Markts voor het eerst gevolgd en kreeg een ’sector weight’-advies. Chipmachinemaker ASML (-0,8%) gaf tegendruk. Het ging van de favorietenlijst van Goldman Sachs, maar hield wel een koopadvies.</p><p>Verzekeraars als ASR (+0,2%) reageerden op het nieuws dat de Zwitserse verzekeraar Baloise van het Chinese Anbang - moederbedrijf van Vivat in Nederland, dat in het vizier van Aegon en NN ligt - het Belgische Fidea-onderdeel koopt. Aegon sterkte met 0,9% aan.</p><p>Bij de middelgrote fondsen steeg PostNL 1,6%, Arcadis manoeuvreerde zich aan de kop en won 1,9%.</p><p>Biotechfonds Probiodrug ging na private plaatsing van aandelen ter waarde van €8,2 miljoen 3,1% achteruit. Curetis boekte daarentegen 5% winst.</p><p>Autodealer Stern Groep, dat vrijdag reageerde op marktgeruchten van een ongevraagd overnamebod, hield daaraan 1,1% over.</p><p>Neways en Wessanen noteren vandaag ex-dividend.</p><p>Meer financieel nieuws via je mail? Schrijf je hier in voor onze nieuwsbrief.</p>
