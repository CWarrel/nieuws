---
layout: post
title: "Dreun voor Juventus"
date: Tue, 09 Apr 2019 12:53:00 +0200
category: sport
externe_link: "https://www.telegraaf.nl/sport/3414477/dreun-voor-juventus"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5690f070-5ab8-11e9-9ca8-02d1dbdc35d1.jpg"
---

<p class="intro">Giorgio Chiellini en Emre Can doen woensdag voor Juventus niet mee in de uitwedstrijd tegen Ajax in de kwartfinale van de Champions League.</p> <p>De twee, respectievelijk Italiaans en Duits international, zijn volgens Italiaanse media buiten de selectie gelaten die afreist naar Amsterdam. Ze zijn niet fit. Chiellini kampt met een kuitblessure en Can heeft een kwetsuur aan zijn enkel.</p><p>Dun bezet</p><p>Trainer Massimiliano Allegri zit dun in zijn verdedigers. Martin Caceres en Andrea Barzagli ontbreken ook nog tegen Ajax. Dat zou waarschijnlijk betekenen dat Daniele Rugani naast Leonardo Bonucci in het hart van de defensie moet spelen.</p><p>Ronaldo</p><p>Cristiano Ronaldo lijkt wel op tijd fit voor de eerste ontmoeting met Ajax. De Portugees trainde maandag voor het eerst volledig mee, nadat hij zondag al een deel van een oefensessie had afgewerkt. Het is echter nog steeds afwachten of Allegri het aandurft zijn vedette aan de aftrap te laten verschijnen. Hij liep eind vorige maand een hamstringblessure op tijdens een duel met Portugal tegen ServiÃ«. Sindsdien is hij niet meer in actie gekomen. Douglas Costa lijkt ook op tijd fit voor het eerste duel met Ajax.</p>
