---
layout: post
title: "Voormalig wereldkampioen opnieuw lovend over Verstappen"
date: Sat, 04 May 2019 13:45:48 +0200
categories: 
- sport 
- autosport 
externe_link: "https://www.telegraaf.nl/sport/3537088/voormalig-wereldkampioen-opnieuw-lovend-over-verstappen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5603a698-6e8b-11e9-847b-0218eaf05005.png"
---

<p class="intro">Eerder was voormalig wereldkampioen Formule 1 Jacques Villeneuve een criticaster van Max Verstappen, maar daar lijkt de Canadees inmiddels compleet vanaf gestapt. Hij zegt nu nogmaals erg onder de indruk te zijn van de Nederlander. „Extreem volwassen en supersnel.”</p> <p>Vorig jaar liet Villeneuve zich ook al lovend uit over de coureur van Red Bull. „Als hij doorgaat zoals nu, gaat hij tot de groten uit de sport behoren”, zei hij toen al.</p><p>En de optredens van Verstappen tot dusverre in 2019, stemmen de Canadees tevreden. „Vanwege de snelheid die hij heeft laten zien met het materiaal dat hij in handen heeft. In Baku had hij hetzelfde tempo als Mercedes en Ferrari. Het lijkt erop dat de jaren ervaring die Max heeft in deze sport, zich nu beginnen uit te betalen”, zegt hij tegen Motorsport.com.</p><p>Villeneuve sluit af: „Hij rijdt echt extreem volwassen en is supersnel.”</p>
