---
layout: post
title: "Eindhoven Airport oefent ramp met passagiersvliegtuig"
date: Sat, 13 Apr 2019 14:04:31 +0200
category: nieuws
externe_link: "https://nos.nl/l/2280258"
feature_image: "https://nos.nl/data/image/2019/04/13/543296/1008x567.jpg"
---

<p>Op Eindhoven Airport is een rampenoefening gehouden met een gecrasht passagiersvliegtuig. Honderden hulpverleners van de brandweer, politie en ambulancediensten waren bij de oefening betrokken.</p>
<p>Aan boord van de fictieve vlucht MB079 van WNB-airlines uit Maybibie zaten 101 'echte' passagiers. Het toestel 'stortte' net buiten het regionale vliegveld neer.</p>
<p>Het brandende vliegtuig werd geblust en de brandweer haalde 'gewonden' uit het toestel. Een realistische oefening, zegt een verslaggever van Omroep Brabant:</p>
<p>Aan de oefening deden ongeveer 500 mensen mee: personeel van hulpdiensten en zo'n 200 acteurs die slachtoffers speelden. De 'gewonden' werden naar het Catharina Ziekenhuis in Eindhoven gebracht. Er zijn ook enkele acteurs 'overleden' bij het incident.</p>
<p>Iedereen die met een ramp van deze omvang te maken kan krijgen deed mee, zoals de gemeente Eindhoven, luchtmacht en Rode Kruis.</p>
<p>Om paniek te voorkomen zijn er geen sirenes of zwaailichten gebruikt. Omwonenden van de rampplek wisten dat er vandaag een rampenoefening op de luchthaven werd gehouden.</p>
<p>Bezoekers van Eindhoven Airport zullen in de terminal en omgeving hebben de veiligheidsregio niet veel gemerkt van de oefening.</p>
