---
layout: post
title: "KRO moet strenger zijn op schnabbels Yvon Jaspers"
date: Mon, 15 Apr 2019 13:41:23 +0200
category: entertainment
externe_link: "https://www.telegraaf.nl/entertainment/3446620/kro-moet-strenger-zijn-op-schnabbels-yvon-jaspers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6c3a4fb0-5f73-11e9-8d7a-0218eaf05005.jpg"
---

<p class="intro">KRO-NCRV is onvoldoende zorgvuldig geweest bij het beoordelen van de nevenfuncties van Yvon Jaspers. Tot die conclusie komt het Commissariaat voor de Media, dat de afgelopen maanden onderzoek deed naar de programma’s Boer zoekt vrouw en Onze boerderij. Jaspers is naast presentatrice van de boerenprogramma’s actief bij veevoedersbedrijf ForFarmers.</p> <p>De waakhond vindt dat het niet transparant is op grond van welke overwegingen KRO-NCRV de nevenfunctie van Jaspers heeft goedgekeurd. „Gezien de raakvlakken met de programma’s die door Yvon Jaspers worden gepresenteerd, was er alle reden om hier zorgvuldig op toe te zien.” Door dat niet te doen, hield de omroep zich niet aan de Mediawet. „KRO-NCRV maakt zichzelf en haar medewerkers hierdoor kwetsbaar voor mogelijke belangenverstrengeling en vergroot het risico op dienstbaarheid.”</p><p>Het commissariaat heeft de omroep ter verantwoording geroepen, een boete is niet opgelegd. Na zorgvuldig onderzoek komt de waakhond ook tot de conclusie dat er in Boer zoekt vrouw en Onze boerderij geen sprake is van overtreding van regels rondom (sluik)reclame en sponsoring. Ook hebben de programma’s niet bijgedragen aan extra winst voor ForFarmers.</p><p>Duidelijke uitspraak</p><p>KRO-NCRV laat in een reactie weten „enorm blij” te zijn „dat het Commissariaat voor de Media met hun onderzoek bevestigt wat wij zelf al wisten.” „Dat Yvon en de redacties de programma’s maken in onafhankelijkheid, zonder enige redactionele bemoeienis van buitenaf, reclame of sponsoring”, aldus directievoorzitter Peter Kuipers. „Een duidelijke uitspraak van het Commissariaat! Yvon is een buitengewoon bevlogen en integere programmamaker met wie wij de komende jaren prachtige programma’s blijven maken over het boerenleven.”</p><p>De tik op de vingers heeft de omroep meegenomen. De beoordelingsprocedure rondom nevenfuncties van de presentatoren is aangescherpt.</p>
