---
layout: post
title: "May naar Macron en Merkel vlak voor EU-top"
date: Mon, 08 Apr 2019 19:32:05 +0200
category: financieel
externe_link: "https://www.telegraaf.nl/financieel/3413625/may-naar-macron-en-merkel-vlak-voor-eu-top"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/64be0898-5a24-11e9-8851-02d2fb1aa1d7.jpg"
---

<p class="intro">De Britse regeringsleider Theresa May gaat dinsdag op bezoek bij haar Duitse collega Angela Merkel en bij de Franse president Emmanuel Macron. Ze spreken over het moeizame vertrek van Groot-BrittanniÃ« uit de Europese Unie. Woensdag is daar in Brussel een speciale Europese top over.</p> <p>May wil de andere 27 landen van de EU vragen om het uitstellen van de brexit tot eind juni. De andere EU-landen vinden dat ze met een plan moet komen om duidelijk te maken waarom verder uitstel zinvol en nodig is.</p><p>Premier Mark Rutte heeft maandag ook nog met May telefonisch overlegd. De Britten moeten garanties geven voor een ,,loyale samenwerking" om uitstel te krijgen, twitterde hij. ,,Iedereen heeft belang bij een ordelijke brexit." Rutte spreekt woensdag voor de top opnieuw met May.</p><p>Verder uitgesteld</p><p>Na lange onderhandelingen heeft de EU met de regering van May eind vorig jaar een basisovereenkomst over de brexit bereikt. Die is echter herhaaldelijk door een meerderheid in het Britse Lagerhuis verworpen. De brexit zou 29 maart zijn, maar dat is opgeschoven naar 12 april. Woensdag zou het nog verder moeten worden uitgesteld.</p><p>Maar er is vooralsnog geen zicht op een oplossing voor de politieke impasse in Engeland. May probeert nog steun voor een 'softe' brexitdeal te krijgen van de oppositiepartij Labour. Maar de gesprekken daarover liggen volgens uitlatingen van de 'brexitman' van Labour, Keir Starmer, stil en hebben nog niets opgeleverd.</p>
