---
layout: post
title: "Verdachte bekent moord op journalist Kuciak"
date: Thu, 11 Apr 2019 18:41:59 +0200
category: nieuws
externe_link: "https://www.telegraaf.nl/nieuws/3432986/verdachte-bekent-moord-op-journalist-kuciak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c2f6c3cc-5c78-11e9-ac91-02d2fb1aa1d7.jpg"
---

<p class="intro">De man die verdacht wordt van de moord op de Slowaakse onderzoeksjournalist Jan Kuciak heeft een bekentenis afgelegd. Dat hebben de nieuwssite aktuality.sk en de tv-zender TRVS donderdag gemeld, zich beroepend op informatie van de politie.</p> <p>Het doodschieten van Kuciak en zijn verloofde Martina Kusnirova ruim een jaar geleden zorgde voor grote commotie en protesten in Slowakije. De affaire leidde tot het aftreden van premier Robert Fico en de minister van Binnenlandse Zaken Robert Kalinak. Ook de hoogste politiebaas van het land moest vertrekken.</p><p>Kuciak schreef onder meer over corruptie in regeringskringen, fraude met EU-gelden en de nauwe banden van de Italiaanse maffia met Slowaakse overheidsfunctionarissen. Een dubieuze zakenman zou via een tussenpersoon opdracht hebben gegeven hem uit de weg te ruimen.</p>
