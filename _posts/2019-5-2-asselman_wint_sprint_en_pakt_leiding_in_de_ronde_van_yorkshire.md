---
layout: post
title: "Asselman wint sprint en pakt leiding in de Ronde van Yorkshire"
date: Thu, 02 May 2019 22:35:09 +0200
categories: 
- sport 
- wielrennen 
externe_link: "https://nos.nl/l/2283016"
feature_image: "https://nos.nl/data/image/2019/05/02/547507/1008x567.jpg"
---

<p>Jesper Asselman is de eerste leider in de Ronde van Yorkshire. De 29-jarige renner van Roompot-Charles reed de hele dag aan kop met drie medevluchters en bleef in een ongemeen spannende finale een jagend peloton centimeters voor. Ploegmaat Boy van Poppel eindigde als vierde.</p>
<p>Het is de eerste overwinning voor Roompot-Charles dit seizoen. Opvallend was dat Asselman tijdens de eindsprint onbewust een vlaggetje meepikte van een toeschouwer die langs de boarding stond, precies zoals vorige maand Fabio Jakobsen dat overkwam tijdens de Ronde van Turkije.</p>
<p>Asselman was al vroeg op pad gegaan met Bigham, Vermaerke en Nally. Groot werd de marge nooit, omdat Ineos (de ploeg van Froome) en Dimension Data (Cavendish) de vluchters in het vizier hielden.</p>
<p>Asselman demarreerde op 150 meter van de streep en bleef Filippo Fortin, die in dezelfde tijd finishte, net voor. De medevluchters van Asselman eindigden alle drie buiten de toptien.</p>
