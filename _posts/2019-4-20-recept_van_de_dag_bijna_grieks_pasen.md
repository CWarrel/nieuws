---
layout: post
title: "Recept van de dag: Bijna Grieks Pasen"
date: Sat, 20 Apr 2019 09:30:00 +0200
category: overig
externe_link: "https://www.telegraaf.nl/vrij/3473909/recept-van-de-dag-bijna-grieks-pasen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e57c2a2c-6330-11e9-8c2f-0217670beecd.png"
---

<p class="intro">De slager kwam naar voren (zo heet dat) en hielt een mega karbonade in zijn hand. Of ik daar iets in zag. Natuurlijk zag ik daar iets in. We overlegden even over de naam. Maar wanneer je veel eters hebt en een flink stuk vlees op de bbq wilt hebben, dan vraag je om een varkenslenderib van vier ribben met het vet eraan. De slager snijdt het vet graag even in. Je bbq moet echt een indirecte zone hebben. En een deksel.</p> <p>Zo, en nu doe je een heel klein beetje keukenzout over het vlees en smeer je het in met olijfolie. Heb je het pakket van lotsoflesvos.org al besteld? Heerlijke producten en je helpt heel Lesbos. Die olijfolie dus, en je zet het grove gekruide zout alvast klaar. Oh, en ik blijf het noemen tot de voorraad op is, dus je kan maar beter even bestellen. Doet wonderen voor je karma op paaszaterdag.</p><p>Leg het vlees met het vet naar beneden, laat liggen tot het geniaal bruin en knapperig is. Dan omdraaien, weer laten liggen. Steeds een beetje olie erop smeren. En dan indirect verder afgrillen. Deksel erop. Temperatuurmeter erin en bij 62 graden haal je het prachtige stuk vlees van de bbq, bestrooi het met het Griekse zout (zout met oregano gemengd) en laat het nog zo’n tien minuten staan voordat je mooie plakken snijdt. Oh, helemaal perfect, dan neem je die honing uit het pakket, mengt die met een beetje pittige mosterd en dat geef je erbij. lotsoflesvos.org.</p><p>Nodig voor 6 man</p><p>• 800 gr varkenslenderib</p><p>• 2 theel pittige mosterd</p><p>• 1 pakket van Lesbos: olijfolie</p><p>• 2 theel gekruid zout</p><p>• 1 eetl honing</p>
