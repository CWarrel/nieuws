---
layout: post
title: "Na 23 jaar kijken Kieft, Kreek en Van 't Schip weer naar Ajax-Juventus"
date: Wed, 10 Apr 2019 12:02:31 +0200
categories: 
- sport 
- voetbal 
externe_link: "https://nos.nl/l/2279821"
feature_image: "https://nos.nl/data/image/2019/04/10/542648/1008x567.jpg"
---

<p>Op 21 mei 1996 keken Wim Kieft, Michel Kreek en John van 't Schip in Rome met presentator Tom Egbers vooruit naar de finale van de Champions League tussen Ajax en Juventus.</p>
<p>Nu, 23 jaar later, maken de drie oud-voetballers opnieuw een analyse van de clubs, die elkaar ditmaal treffen in de kwartfinales van het belangrijkste Europese clubtoernooi.</p>
<h2>Bocelli was er ook bij</h2>
<p>"Ik kan me wel iets van die avond herinneren, maar ook niet heel veel", graaft Van 't Schip in zijn geheugen. "Ik weet dat Andrea Bocelli die avond bij ons optrad. Die was toen helemaal nog niet zo bekend."</p>
<p>"Ik was daar nog jong en onbedorven", zegt Kieft. "Er is priv√© wel wat met mij gebeurd in de tussenliggende jaren", doelt hij op zijn drank- en drugsverslaving.</p>
<p>Kreek is de eerste die voetbalgerelateerde zaken aanhaalt. Hij schat Juventus momenteel hoger in. "Ajax heeft best veel kansen nodig om tot doelpunten te komen. In de regel hebben Italianen daar minder moeite mee. Een kans is een goal."</p>
<h2>Positief gestemd</h2>
<p>Van 't Schip ziet Ajax wel weer voor een verrassing zorgen. "Onbevangenheid is hun kracht. In uitwedstrijden zijn ze vaak nog beter, omdat de druk dan bij de thuisploeg ligt. Ik ben wel positief gestemd."</p>
<p>Daar sluit Kieft zich bij aan: "In 1996 dachten we dat het nooit meer zou gebeuren dat een Nederlandse ploeg zo ver zou komen, maar wij blijven altijd verbazen."</p>
