---
layout: post
title: "Tweede Kamer eens met strengere regels migrantenschip Sea-Watch"
date: Tue, 09 Apr 2019 16:13:22 +0200
category: politiek
externe_link: "https://nos.nl/l/2279699"
feature_image: "https://nos.nl/data/image/2018/07/05/484499/1008x567.jpg"
---

<p>De Tweede Kamer heeft ingestemd met het besluit van minister Van Nieuwenhuizen om met onmiddellijke ingang strengere veiligheidseisen te stellen aan het migrantenschip Sea-Watch 3.</p>
<p>Alleen SP, PvdA, Partij voor de Dieren en Denk stemden voor het voorstel van GroenLinks om de strengere regels voorlopig nog niet te laten ingaan. Die partijen vinden dat de zaak eerst in de Tweede Kamer had moeten worden besproken.</p>
<h2>Nieuwe vergunning</h2>
<p>Door de nieuwe regels, die vorige week zijn ingegaan, kan het schip niet uitvaren naar de Middellandse Zee om daar groepen migranten uit zee op te pikken. De organisatie moet daar eerst een nieuwe vergunning voor aanvragen. Vorige week maakte de organisatie bekend mogelijk juridisch bezwaar te maken.</p>
<p>De Sea-Watch 3, die onder Nederlandse vlag vaart, staat geregistreerd als pleziervaartuig. Het kabinet kwam door de acties van de bemanning regelmatig in een lastig parket. Nederland werd als vlaggenland aangesproken door Malta en ItaliÃ«, waar de Sea-Watch-bemanning migranten aan land wilde laten gaan.</p>
