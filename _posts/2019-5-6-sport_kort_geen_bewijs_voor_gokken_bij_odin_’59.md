---
layout: post
title: "Sport Kort: Geen bewijs voor gokken bij Odin ’59"
date: Mon, 06 May 2019 15:44:00 +0200
category: sport
externe_link: "https://www.telegraaf.nl/sport/3540887/sport-kort-geen-bewijs-voor-gokken-bij-odin-59"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/151a7078-7005-11e9-a72a-0255c322e81b.JPG"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>15.41 uur: De KNVB heeft geen bewijs kunnen vinden dat voetballers van Odin '59 bij hun wedstrijden om de KNVB-beker tegen FC Lisse en FC Emmen hebben gegokt op hun eigen wedstrijden. Zowel in het betaald als amateurvoetbal is dat volgens de reglementen van de voetbalbond verboden. In december verschenen er in diverse media berichten dat spelers van Odin '59 geld zouden hebben ingezet op winst voor hun ploeg. Op verzoek van de onafhankelijk aanklager heeft de integriteitseenheid van de KNVB een onderzoek gedaan. Daarin is, zo meldt de KNVB maandag, geen bewijs gevonden voor deze beschuldiging zodat tuchtrechtelijke stappen tegen de club uit Heemskerk uitblijven.</p><p>0.32 uur: Degenschermer Tristan Tulen heeft een bronzen medaille behaald bij de Grand Prix in Cali in Colombia. De Nederlander won vier partijen waarna hij in de halve eindstrijd zijn meerdere moest erkennen in de latere winnaar Kazuyasu Minobe uit Japan.
09.47 uur: Golfster Anne van Dam is in het LPGA Mediheal Championship na een slotronde van 70 (2 onder par) geëindigd op de gedeelde 35e plaats met 290 slagen. Van Dam had na de eerste dag en een ronde van 67 de leiding, maar zakte daarna weg. Na rondes van 77 en 76 begon ze als gedeeld 57e aan de slotdag in het Amerikaanse Daly City.</p><p>08.27 uur: Max Homa heeft zijn eerste titel op de PGA Tour binnen. De 28-jarige Amerikaanse golfer was zondag de beste bij het Wells Fargo Championship. Homa kwam na vier ronden uit op 269 slagen. Hij bleef daarmee zijn landgenoot Joel Dahmen drie slagen voor. De Brit Justin Rose, nummer twee op de wereldranglijst, moest met 273 slagen met de derde plaats genoegen nemen. Homa verdient met zijn eerste titel 1,4 miljoen Amerikaanse dollar, omgerekend is dat 1,25 miljoen euro.</p><p>08.16 uur: De Denver Nuggets zijn in de tweede ronde van de play-offs van de NBA op gelijke hoogte gekomen met de Portland Trail Blazers: 116-112. Denver Nuggets en Portland Trail Blazers hebben in de best-of-seven nu allebei twee wedstrijden gewonnen. De vijfde ontmoeting is dinsdag in Denver. Ook de Toronto Raptors en de Philadelphia 76ers zijn op weg naar een spannende ontknoping. De vierde wedstrijd eindigde in 101-96 voor de Raptors. Kawhi Leonard kwam tot 39 punten en veertien rebounds voor de Raptors. Na vier duels is de stand 2-2.</p><p>07.49 uur: Xander Bogaerts heeft de Boston Red Sox zondag aan een overwinning van 9-2 geholpen op de Chicago White Sox. De Nederlandse international noteerde voor de vijfde keer in zijn loopbaan een zogenoemde grand slam. Dat is een homerun terwijl alle honken bezet zijn, goed voor vier punten. De 26-jarige Bogaerts verlengde begin april zijn contract bij Boston Red Sox met zeven jaar. De Arubaanse honkballer won met zijn club al twee keer de World Series, in 2013 en 2018. De nieuwe verbintenis levert hem in totaal zo'n 132 miljoen dollar op, ruim 117 miljoen euro. Bogaerts is daarmee de best verdienende sporter uit het Koninkrijk der Nederlanden.</p><p>07.23 uur: Eliud Kipchoge onderneemt dit najaar een nieuwe poging de marathon onder de magische grens van 2 uur te lopen. Het Britse chemieconcern Ineos organiseert en financiert het project onder de naam Ineos 1:59 Challenge. Het Nederlandse managementbureau Global Sports van Jos Hermens begeleidt Kipchoge in zijn recordpoging. De Keniaan is al de houder van het officiële wereldrecord op de 42,195 kilometer met een tijd van 2.01.39. De 34-jarige grootheid van de marathon probeerde op 6 mei 2017 al eens de barrière van 2 uur te slechten op het circuit van Monza (Italië). Hij haalde het niet. De Keniaan bleef 26 seconden boven de 1 uur en 59 minuten en 59 seconden.</p>
