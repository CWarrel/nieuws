---
layout: post
title: "Van der Poel raakt leiderstrui kwijt in de Sarthe"
date: Wed, 10 Apr 2019 15:52:38 +0200
category: sport
externe_link: "https://nos.nl/l/2279859"
feature_image: "https://nos.nl/data/image/2019/04/10/542693/1008x567.jpg"
---

<p>Mathieu van der Poel heeft niet lang kunnen genieten van de leiderstrui in de 67ste editie van de Omloop van de Sarthe. De Nederlander, die dinsdag op weergaloze wijze de massasprint won, kon dit keer in de door Bryan Coquard gewonnen rit geen rol van betekenis spelen. Hij werd veertiende.</p>
<p>Na honderdtachtig nagenoeg vlakke kilometers tussen Freigné en Belligné was een sprint vrijwel onvermijdelijk. Twee kilometer eerder waren de laatste twee vluchters, Ludwig de Winter en Morné van Niekerk, ingerekend en konden de sprinters zich opmaken voor de finale.</p>
<p>De grootste naam uit het sprintersgilde in de Sarthe is Coquard. De Fransman moest dinsdag nog genoegen nemen met de derde plaats, maar dit keer maakte hij zijn reputatie meer dan waar. Met een fietslengte of vier voorsprong op zijn landgenoot Marc Sarreau passeerde hij de meet als eerste.</p>
<p>De kopman van Vital Concept is ook de nieuwe leider. Van der Poel staat nog wel tweede, op vier seconden van Coquard.</p>
