---
layout: post
title: "Twitteraars strijden mee in ’zangshowoorlog’"
date: Fri, 03 May 2019 21:55:34 +0200
categories: 
- entertainment 
- gossip 
externe_link: "https://www.telegraaf.nl/entertainment/3535735/twitteraars-strijden-mee-in-zangshowoorlog"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3a636330-6de4-11e9-aac4-02d2fb1aa1d7.jpg"
---

<p class="intro">Vrijdagavond is een heuse zangshowoorlog begonnen met het nieuwe All together now op RTL 4 en It Takes 2 op SBS 6. Voor muziekminnend Nederland een waar genot, al moet de kijker wel kiezen welk programma te kijken, want de shows worden gelijktijdig uitgezonden. Maar, op Twitter zijn beide shows net zo makkelijk tegelijkertijd te volgen en dat is misschien wel net zo leuk als de programma’s zelf...</p> <p>In All together now, dat in tien landen al hoge ogen gooide, loopt een deelnemer tegen een ’muur’ van honderd uiteenlopende muziekprofessionals aan. De act op het podium moet ervoor zorgen dat zoveel mogelijk juryleden voor ze opstaan en mee gaan zingen. Degene met de meeste stemmen kiest uiteindelijk een andere zanger uit de top drie om tegen te strijden. Iedere aflevering gaat de winnaar naar huis met 10.000 euro.</p><p>It takes 2 onderscheidt zich in een bomvol landschap aan talentenjachten, doordat het programma juist niet draait om het vinden van de talenten zelf. De deelnemers zijn namelijk al bekende Nederlanders. Bobbi Eden, Jan Joost van Gangelen, Rens Kroes, Harry Piekema, Imanuelle Grives, Lisa Michels, Loes Haverkort, Stefan Jurriëns en Pim Muda laten zien dat ze ook iets kunnen dat niemand van ze verwacht: zingen!</p><p>Soms is het echter net zo leuk om via Twitter dit soort programma’s te volgen dan er daadwerkelijk zelf naar te kijken. Kijkers en zogenaamde muziekkenners zijn ook vrijdagavond weer achter hun toetsenbord gekropen. Pak de popcorn er maar bij en smul mee van de ongezouten mening van televisiekijkend Nederland.</p><p>Opmerkelijk genoeg is er ook aardig wat commentaar op de reclame. Of beter gezegd, het gebrek daaraan. Pas na een uur werden de eerste commercials ingezet.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
