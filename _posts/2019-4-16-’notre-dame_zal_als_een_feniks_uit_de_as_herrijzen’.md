---
layout: post
title: "’Notre-Dame zal als een feniks uit de as herrijzen’"
date: Tue, 16 Apr 2019 08:35:18 +0200
category: overig
externe_link: "https://www.telegraaf.nl/watuzegt/3450395/notre-dame-zal-als-een-feniks-uit-de-as-herrijzen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/16ea108c-6012-11e9-9a52-0218eaf05005.jpg"
---

<p class="intro">De verwoestende brand in de Notre-Dame is verschrikkelijk, vindt Jan Muijs. Toch is hij optimistisch over de heropbouw met de huidige technieken en materialen.</p> <p>De Goede Week, zoals de week voor Pasen ook wel wordt genoemd, heeft voor de Fransen een totaal andere betekenis gekregen. De Notre-Dame, een eeuwenoud gebouw én het icoon van de Parijzenaars, is goeddeels door brand verwoest.</p><p>President Macron heeft al laten weten dat hij er alles aan zal doen om de Notre-Dame weer in zijn oude luister te laten herstellen. Weliswaar een schrale troost, want dat gaat een langdurig proces worden en veel geld kosten. Het gezegde luidt daarom ook niet voor niets: in de brand, uit de brand!</p><p>De bouw duurde destijds bijna twee eeuwen. Met de huidige technieken en materialen moet dat nu toch een stuk sneller kunnen. De Notre-Dame zal hoe dan ook weer als een feniks uit zijn as herrijzen. Zoveel is wel zeker.</p><p>Jan Muijs, Tilburg</p>
