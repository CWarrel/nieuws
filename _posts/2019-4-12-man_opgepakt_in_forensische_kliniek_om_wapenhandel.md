---
layout: post
title: "Man opgepakt in forensische kliniek om wapenhandel"
date: Fri, 12 Apr 2019 20:10:34 +0200
category: binnenland
externe_link: "https://www.telegraaf.nl/nieuws/3439082/man-opgepakt-in-forensische-kliniek-om-wapenhandel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7e184cf8-5d4f-11e9-ab1a-0218eaf05005.jpg"
---

<p class="intro">Op de Forensisch Psychiatrische Afdeling (FPA) in Heiloo is vrijdag een man aangehouden op verdenking van vuurwapenhandel.</p> <p>Bij de actie werd een arrestatieteam ingeschakeld, dat niet in actie hoefde te komen in de Noord-Hollandse gemeente nabij Alkmaar. Bij drie andere aanhoudingen in Amsterdam en Heemstede werd het arrestatieteam kortgeleden wel ingezet.</p><p>Dat heeft de politie vrijdag gemeld. Het is nog niet duidelijk waarom de man in de Heilooër kliniek verbleef, en wat zijn rol is in de zaak rond de wapenhandel.</p><p>In Amsterdam hield een arrestatieteam twee verdachten aan. Bij een doorzoeking van een garagebox in de hoofdstad zijn 26 vuurwapens en ruim 2000 patronen in beslag genomen.</p><p>De verdachte in Heemstede – die inmiddels is voorgeleid aan de rechter-commissaris, waarop hij langer in bewaring werd gesteld – bleek in het bezit van zeven vuurwapens. Na onderzoek bleek het te gaan om gas/alarmpistolen die waren omgebouwd tot echte vuurwapens.</p><p>Het onderzoek rond de vuurwapenhandel is in volle gang. Meer aanhoudingen worden niet uitgesloten.</p>
