---
layout: post
title: "Mathilde en Filip bezoeken Koreaanse meubelzaak"
date: Mon, 25 Mar 2019 11:51:00 +0100
categories: 
- entertainment 
- royalty 
externe_link: "https://www.telegraaf.nl/entertainment/3344028/mathilde-en-filip-bezoeken-koreaanse-meubelzaak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fcbd656a-4eeb-11e9-851a-0218eaf05005.jpg"
---

<p class="intro">Koning Filip en zijn vrouw Mathilde zijn maandag aangekomen in Zuid-Korea. Het Belgisch koningspaar werd op de luchthaven van hoofdstad Seoul verwelkomd door de minister van Buitenlandse Zaken Kang Kyung-wha, de vicepremier voor Protocollaire Zaken Chang Jae-bok en de Belgische ambassadeur in Zuid-Korea Peter Lescouhier.</p> <p>Filip en Mathilde trappen hun vierdaagse bezoek, dat zich beperkt tot de hoofdstad, af met een uitstapje naar een museum van traditionele meubels. Hier woont het koppel ook een Koreaanse theeceremonie bij.</p><p>Later ontmoet Filip de Zuid-Koreaanse president Moon Jae-in, Mathilde treft op haar beurt de echtgenote van de president Kim Jung-sook en de voormalig secretaris-generaal van de Verenigde Naties Ban Ki-moon. Ook zullen de koning en koningin tijdens hun bezoek onder meer eer bewijzen aan de Belgische soldaten die zijn gesneuveld tijdens de Koreaanse Oorlog. Daarnaast is er aandacht voor de economische betrekkingen tussen Zuid-Korea en België.</p><p>Het koninklijk paar wordt op het bezoek vergezeld door de minister-president van Brussel, Rudi Vervoort, de minister-president van het Franstalige gedeelte van België Rudy Demotte en de minister van Binnenlandse Zaken Pieter de Crem. Namens Vlaanderen gaat de minister van Economie Philippe Muyters mee.</p>
