---
layout: post
title: "Zorgen om Messi na harde klap"
date: Thu, 11 Apr 2019 08:29:16 +0200
category: sport
externe_link: "https://www.telegraaf.nl/sport/3428222/zorgen-om-messi-na-harde-klap"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/215ec1fe-5c23-11e9-950a-02c309bc01c1.jpg"
---

<p class="intro">Trainer Ernesto Valverde van FC Barcelona maakt zich een beetje zorgen om Lionel Messi. De Argentijnse superster werd woensdag tijdens het eerste duel met Manchester United in de kwartfinales van de Champions League hard geraakt door Chris Smalling.</p> <p>„Hij voelde zich niet lekker na die klap op zijn hoofd, de medische staf gaat hem onderzoeken om te kijken wat er is”, zei Valverde na de winst op Old Trafford (0-1). „Het was een harde klap, hij heeft een flinke zwelling op zijn gezicht.”</p><p>De Engelse verdediger Smalling raakte Messi met een zwaaiende arm in het gezicht toen hij de Argentijn nogal wild van de bal liep. De aanvoerder van Barcelona hield daar een bloedende neus, een bloeduitstorting bij zijn oog en een schram op zijn gezicht aan over.</p><p>„Het was voor hem niet fijn om daarmee te moeten voetballen”, zei ploeggenoot Sergio Busquets. „Maar hij heeft zijn best gedaan, zoals altijd.”</p><p>FC Barcelona speelt zaterdag in de Spaanse competitie uit tegen Huesca. Dinsdag volgt de return tegen ManUnited in het eigen Camp Nou waarin de Catalanen al dertig Europese duels op rij ongeslagen zijn.</p>
