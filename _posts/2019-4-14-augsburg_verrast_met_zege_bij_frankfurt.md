---
layout: post
title: "Augsburg verrast met zege bij Frankfurt"
date: Sun, 14 Apr 2019 20:30:32 +0200
category: sport
externe_link: "https://www.telegraaf.nl/sport/3443626/augsburg-verrast-met-zege-bij-frankfurt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/62daf626-5ee3-11e9-b673-0255c322e81b.JPG"
---

<p class="intro">FC Augsburg heeft in de strijd tegen degradatie uit de Bundesliga een verrassende overwinning geboekt. Bij het debuut van trainer Martin Schmidt was Augsburg met 3-1 te sterk voor Eintracht Frankfurt, dat als nummer 4 van de ranglijst in de race is voor een plek in de Champions League.</p> <p>De club van verdediger Jeffrey Gouweleeuw klom dankzij de zege over Schalke 04 en nam zeven punten afstand van de gevarenzone.</p><p>Augsburg verloor vorige week met 4-0 van Hoffenheim en dat was voor de clubleiding reden om trainer Manuel Baum, diens assistent Jens Lehmann en technisch directeur Stephan Schwarz allemaal te ontslaan. Schmidt beleefde als nieuwe trainer een opzienbarend debuut. Zijn ploeg kwam vroeg op achterstand, maar ging dankzij twee doelpunten van Marco Richter de rust in met een 2-1 voorsprong.</p><p>Willems en De Guzman</p><p>Aan het begin van de tweede helft moest Gelson Fernandes bij Frankfurt van het veld met zijn tweede gele kaart. Michael Gregoritsch besliste het duel in de slotfase met de 1-3. Jetro Willems bleef op de bank bij Frankfurt, Jonathan de Guzman deed de laatste 25 minuten mee.</p><p>Bekijk hier de uitslagen en stand in de Bundesliga</p>
