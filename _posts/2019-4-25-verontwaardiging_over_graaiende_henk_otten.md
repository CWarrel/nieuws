---
layout: post
title: "Verontwaardiging over graaiende Henk Otten"
date: Thu, 25 Apr 2019 19:49:07 +0200
category: binnenland
externe_link: "https://www.telegraaf.nl/nieuws/3497301/verontwaardiging-over-graaiende-henk-otten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9b13feb4-6782-11e9-bf44-02d2fb1aa1d7.jpg"
---

<p class="intro">Forum voor Democratie beleeft zijn eerste serieuze tegenslag nu bestuurslid en penningmeester Henk Otten een greep in de kas heeft gedaan van ruim 30.000 euro. Zijn positie is bijkans onmogelijk geworden nu tweede man Theo Hiddema spreekt van een ’vertrouwensbreuk’. Ook op Twitter houdt de kwestie rond Otten de gemoederen bezig en is de teneur dat Otten zijn biezen moet pakken.</p> <p>Otten vond dat hij de extra vergoeding had verdiend vanwege de bovenmatige uren die hij had gemaakt voor FvD. Hij had het geld overgemaakt aan zijn eigen adviesbedrijf zonder overleg met de overige bestuursleden. Toen hij ermee werd geconfronteerd, stortte hij het geld terug. Hij beaamt dat het ’een slordige omgang met de interne governance’ was. Thierry Baudet beschikt uiteindelijk over het lot van Otten in de partij, maar is vandaag naar eigen zeggen niet bereikbaar voor commentaar vanwege een voedselvergiftiging.</p>
