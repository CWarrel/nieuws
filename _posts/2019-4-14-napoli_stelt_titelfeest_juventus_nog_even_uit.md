---
layout: post
title: "Napoli stelt titelfeest Juventus nog even uit"
date: Sun, 14 Apr 2019 20:09:02 +0200
category: sport
externe_link: "https://nos.nl/l/2280491"
feature_image: "https://nos.nl/data/image/2019/04/14/543711/1008x567.jpg"
---

<p>Napoli heeft voorkomen dat Juventus nu al het titelfeest kan vieren. De nummer twee van de Serie A won met 3-1 bij Chievo Verona en kan daardoor in theorie nog kampioen worden. Bij verlies of een gelijkspel was Juventus, dat zaterdag met een B-team verloor bij SPAL, al kampioen geweest.</p>
<p>Kalidou Koulibaly opende op aangeven van Dries Mertens in de eerste helft de score en daarna scoorden Arek Milik en opnieuw Koulibaly. Bostjan Cesar tekende in de slotminuut voor de tegengoal.</p>
<p>Napoli kwam door de zege op 67 punten, 17 minder dan koploper Juventus. Er zijn nog zes speelrondes te gaan in de Serie A. Als Juventus zaterdag thuis een punt pakt tegen Fiorentina is de 35ste landstitel binnen, omdat bij een gelijk aantal punten de titelstrijd op onderling resultaat wordt beslist en dat is in het voordeel van de ploeg uit Turijn.</p>
<p>De fans van Juventus zijn overigens niet zozeer bezig met de titel. Zij kijken vooral uit naar het treffen dinsdag met Ajax in de Champions League, zo blijkt ook uit onderstaande reportage van NOS-verslaggever Joep Schreuder.</p>
