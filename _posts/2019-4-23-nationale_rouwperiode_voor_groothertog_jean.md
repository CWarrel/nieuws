---
layout: post
title: "Nationale rouwperiode voor groothertog Jean"
date: Tue, 23 Apr 2019 13:06:04 +0200
categories: 
- entertainment 
- royalty 
externe_link: "https://www.telegraaf.nl/entertainment/3482716/nationale-rouwperiode-voor-groothertog-jean"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d68ed7e2-65b7-11e9-af69-0255c322e81b.jpg"
---

<p class="intro">De regering van Luxemburg heeft een periode van nationale rouw aangekondigd in verband met het overlijden van groothertog Jean. Tot zaterdag 4 mei 18 uur zullen alle vlaggen aan overheidsgebouwen en op openbare plekken halfstok hangen. Dit heeft premier Xavier Bettel aangekondigd na een speciale bijeenkomst van zijn regering die begon met een minuut stilte.</p> <p>De Luxemburgse oud-premier Jean-Claude Juncker, huidig voorzitter van de Europese Commissie, is „diep bedroefd” over het heengaan van het oud-staatshoofd op 98-jarige leeftijd. „Zoals alle Luxemburgers had ik veel respect voor deze geëngageerde, goede en moedige man die tijdens zijn lange regeerperiode, in alle omstandigheden, het beste van zichzelf heeft gegeven aan zijn land, dat zoveel aan hem te danken heeft”, aldus Juncker in een verklaring.</p><p>„Zijn overlijden is een groot verlies. De groothertog stond altijd dichtbij de Luxemburgers die nu verenigd zijn in het verdriet. Mijn gedachten zijn bij zijn familie.”</p>
