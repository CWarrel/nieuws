---
layout: post
title: "Overlevenden Madeira nu in Duitse ziekenhuizen"
date: Sat, 20 Apr 2019 20:28:04 +0200
category: nieuws
externe_link: "https://nos.nl/l/2281338"
feature_image: "https://nos.nl/data/image/2019/04/20/544971/1008x567.jpg"
---

<p>Vijftien overlevenden van het busongeluk op Madeira zijn terug in Duitsland. Een Duits legervliegtuig met de gewonde toeristen aan boord landde vanmiddag op de luchthaven van Keulen. Ze werden ontvangen door premier Laschet van de deelstaat Noordrijn-Westfalen.</p>
<p>Op het Portugese vakantie-eiland kwamen woensdag 29 Duitsers om het leven toen hun bus van de weg raakte en van een helling stortte. 27 mensen raakten gewond.</p>
<p>Een aantal gewonde toeristen werd gisteren al ontslagen uit het ziekenhuis op Madeira. Zij komen met reguliere vluchten terug naar Duitsland.</p>
<h2>Ambulances</h2>
<p>De vijftien gewonden aan boord van de leger-Airbus die vanmiddag landde in Keulen zijn er slechter aan toe. Ze zijn na aankomst met ambulances naar ziekenhuizen gebracht.</p>
<p>EÃ©n zwaargewonde Duitse vrouw ligt nog altijd in een ziekenhuis op Madeira. Haar toestand staat een terugvlucht nog niet toe. Ook de chauffeur en de gids, beiden uit Portugal, liggen nog in het ziekenhuis.</p>
