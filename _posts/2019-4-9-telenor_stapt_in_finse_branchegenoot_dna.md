---
layout: post
title: "Telenor stapt in Finse branchegenoot DNA"
date: Tue, 09 Apr 2019 08:28:58 +0200
category: financieel
externe_link: "https://www.telegraaf.nl/financieel/3414651/telenor-stapt-in-finse-branchegenoot-dna"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ef619c78-5a90-11e9-a1df-02d1dbdc35d1.jpg"
---

<p class="intro">Het Noorse telecombedrijf Telenor neemt een meerderheidsbelang in zijn Finse branchegenoot DNA. Dat werd dinsdag bekendgemaakt. Daarvoor zijn overeenkomsten gesloten met DNA-aandeelhouders Finda Telecoms en PHP.</p> <p>Het belang heeft een omvang van 54 procent, met een waarde van zo'n 1,5 miljard euro. Finda verkocht zijn deelneming van ruim 28 procent in DNA aan Telenor, en PHP nam afscheid van een belang van bijna 26 procent. De deal wordt waarschijnlijk in het derde kwartaal afgerond.</p><p>Telenor is verplicht om door de aankoop een bod te lanceren op de resterende aandelen DNA. Het bedrijf heeft wel de intentie om de beursnotering van DNA in Helsinki te handhaven. Telenor is overigens ook aandeelhouder van het in Amsterdam genoteerde telecomconcern VEON.</p>
