---
layout: post
title: "Grote bedrijven moeten sneller gaan betalen"
date: Wed, 24 Apr 2019 17:18:53 +0200
categories: 
- financieel 
- ondernemen 
externe_link: "https://www.telegraaf.nl/financieel/3490643/grote-bedrijven-moeten-sneller-gaan-betalen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4592a80c-66a4-11e9-bf44-02d2fb1aa1d7.jpg"
---

<p class="intro">Grote bedrijven moeten rekeningen van middelgrote en kleine ondernemingen sneller gaan betalen. Staatssecretaris Mona Keijzer (Economische Zaken) wil de wettelijke betalingstermijn verlagen van zestig naar dertig dagen, het maximum dat nu al geldt voor de overheid.</p> <p>De Tweede Kamer stelde de betalingstermijn voor bedrijven twee jaar geleden vast op zestig dagen. Grote bedrijven die daar niet aan voldoen kunnen een boete krijgen. Maar volgens brancheorganisatie MKB-Nederland moeten kleinere ondernemers nu langer op hun geld wachten dan voordat die wet van kracht werd. Facturen bleven vorig jaar gemiddeld 41,5 dagen liggen.</p><p>De betalingstermijn van zestig dagen wordt deze zomer tegen het licht gehouden. Als ook daaruit blijkt dat de wet niet tot een verbetering maar juist tot een verslechtering heeft geleid, is het volgens Keijzer tijd om in te grijpen. ,,Ik ben het met mkb-ondernemers eens als ze vinden dat ze sneller hun geld moeten krijgen voor geleverde producten en diensten'', aldus de staatssecretaris.</p>
