---
layout: post
title: "Van misbruik verdachte coach Jerry M. op vrije voeten"
date: Thu, 18 Apr 2019 09:38:55 +0200
category: binnenland
externe_link: "https://www.telegraaf.nl/nieuws/3463200/van-misbruik-verdachte-coach-jerry-m-op-vrije-voeten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/054d7f34-61ad-11e9-84d4-02c309bc01c1.jpg"
---

<p class="intro">Atletiektrainer Jerry M. is weer op vrije voeten. De rechter besloot dinsdag dat de van misbruik verdachte Rotterdammer zijn strafzaak in vrijheid mag afwachten.</p> <p>Een woordvoerder van de rechtbank laat weten dat M. nog wel verdachte is. Bovendien zijn er voorwaarden aan zijn vrijheid verbonden. Zo is hem een contactverbod opgelegd, zodat hij zijn slachtoffers niet kan benaderen. Ook is het paspoort van de atletiektrainer afgepakt om het vluchtgevaar tot een minimum te beperken.</p><p>De 59-jarige Rotterdammer wordt verdacht van aanranding en ontucht.</p><p>Zwanger</p><p>Het Openbaar Ministerie begon in januari een onderzoek naar de man naar aanleiding van publicaties van De Telegraaf. In een reeks verhalen onthulde deze krant dat M. bij sporttuchtrecht instituut ISR in 2018 had bekend dat hij negen veelal minderjarige pupillen had misbruikt. Het misbruik begon in de jaren â€™80, de laatste melding stamt uit 2017. Een van zijn slachtoffers raakte zwanger van haar atletiekcoach.</p><p>Het onderzoek richt zich op strafbare feiten die zouden zijn begaan in Nederland, maar ook in het buitenland, bijvoorbeeld tijdens trainingskampen daar. Het OM voerde na de artikelen gesprekken met 60 mensen, de actief waren in de atletiekwereld. Ook werd met vrouwen gesproken die in het verleden of recent te maken hebben gehad met M., tegen wie in totaal vier aangiften zijn gedaan.</p><p>Wanneer M. weer voor de rechter moet verschijnen, is nog niet duidelijk.</p>
