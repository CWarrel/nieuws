---
layout: post
title: "De sport van woensdag bij de NOS"
date: Wed, 17 Apr 2019 05:56:26 +0200
category: sport
externe_link: "https://nos.nl/l/2280820"
feature_image: "https://nos.nl/data/image/2019/04/17/544250/1008x567.jpg"
---

<p>Het is de day-after Juventus-Ajax en dus wordt er vandaag bij de NOS teruggeblikt op de overwinning van de Amsterdammers in Turijn.</p>
<p>In de Sportjournaals kijkt verslaggever Joep Schreuder terug op de kwartfinale van gisteravond. En ook op NOS.nl en in de NOS-app valt er nog genoeg te lezen over de kraker in Turijn.</p>
<h2>Tottenham of Manchester City?</h2>
<p>Vanavond worden de resterende twee kwartfinaleduels in de Champions League afgewerkt en weten we wie de tegenstander van Ajax in de halve finales wordt: Manchester City of Tottenham Hotspur?</p>
<p>City moet thuis de 1-0 nederlaag tegen de Spurs in de heenwedstrijd zien goed te maken. FC Porto krijgt bezoek van Liverpool, dat het eerste kwartfinaleduel met 2-0 won.</p>
<p>Beide wedstrijden, die om 21.00 uur beginnen, zijn op de voet te volgen via een liveblog op NOS.nl en de NOS-app en natuurlijk op NPO Radio 1 in Langs de Lijn En Omstreken.</p>
<p>Maar er is vandaag natuurlijk meer dan voetbal. Zo wordt door de wielrenners de Brabantse Pijl verreden. Vorig jaar leverde de semi-klassieker een zege op voor Tim Wellens. Onder anderen Mathieu van der Poel staat vandaag aan de start, dus spektakel is al bijna verzekerd.</p>
<p>En in Eindhoven worden de achtste finales gespeeld in de Euro Hockey League, met onder meer Oranje-Rood tegen het Duitse Uhlenhorst MÃ¼lheim.</p>
