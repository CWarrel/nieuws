---
layout: post
title: "Meevaller voor Ajax-back Mazraoui"
date: Sat, 20 Apr 2019 06:35:00 +0200
category: sport
externe_link: "https://www.telegraaf.nl/sport/3473819/meevaller-voor-ajax-back-mazraoui"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/57398e28-62ed-11e9-b144-0255c322e81b.jpg"
---

<p class="intro">De schade aan de enkel van Noussair Mazraoui valt mee. De speler van Ajax verliet tegen Juventus geblesseerd het veld, ging het stadion uit op krukken, maar liep eergisteren alweer ’normaal’.</p> <p>Desondanks is hij de komende wedstrijden van Ajax tegen FC Groningen en Vitesse nog niet inzetbaar. In Groningen zal Joël Veltman wederom als rechtsback spelen, terwijl Nicolas Tagliafico na zijn Europese schorsing terugkeert in de basis op de plaats van gelegenheidslinksachter Mazraoui.</p><p>In Italië verving Daley Sinkgraven na elf minuten Mazraoui. De Drent deed het uitstekend, al werd hij na 82 minuten totaal leeggespeeld weer naar de kant gehaald. Tegen FC Groningen zit Sinkgraven op de bank.</p>
