---
layout: post
title: "Dit kon Beyoncé allemaal niet eten"
date: Wed, 17 Apr 2019 11:32:02 +0200
category: entertainment
externe_link: "https://www.telegraaf.nl/entertainment/3458286/dit-kon-beyonce-allemaal-niet-eten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ac7339e4-60f3-11e9-a72a-0255c322e81b.jpg"
---

<p class="intro">In de documentaire Homecoming over Beyoncé die woensdag in Amerika uitkwam, vertelt Beyoncé hoe ze haar zwangerschapskilo’s kwijtraakte om weer te kunnen optreden op Coachella vorig jaar. Het blijkt dat het leven van een wereldster ook niet altijd over rozen gaat; de artiest moest zichzelf aardig wat ontzeggen.</p> <p>Tien maanden nadat Beyoncé was bevallen van haar tweeling Sir en Rumi, moest ze alweer acte de présence geven op Coachella. En wie een superster is, moet dan in vorm zijn. Dus restte Beyoncé niets anders dan op een strikt dieet te gaan om haar gewicht van bijna 100 kilo weer terug te brengen tot een gewicht waarmee ze weer comfortabel op het podium kan dansen.</p><p>Toen ze in die periode werd gefilmd, vertelde ze aan de camera’s: „Dus ik eet geen brood, geen koolhydraten, geen suiker, geen zuivel, geen vlees, geen vis, geen alcohol. Ik heb honger.”</p><p>Een maand voor haar show paste ze dan ook weer in haar kostuums en daar was ze supertrots op. Ze Facetimede speciaal met Jay Z om hem het resultaat te laten zien. Toch heeft ze achteraf spijt. „Ik heb mezelf absoluut verder gepushed dan ik verwachtte te kunnen en daar heb ik een belangrijke les van geleerd. Ik zal nooit en nooit weer mezelf zo onder druk zetten.”</p>
