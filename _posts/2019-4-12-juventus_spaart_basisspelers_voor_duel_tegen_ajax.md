---
layout: post
title: "Juventus spaart basisspelers voor duel tegen Ajax"
date: Fri, 12 Apr 2019 13:30:01 +0200
category: sport
externe_link: "https://www.telegraaf.nl/sport/3436491/juventus-spaart-basisspelers-voor-duel-tegen-ajax"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4f67fe6e-5d16-11e9-ac91-02d2fb1aa1d7.jpg"
---

<p class="intro">Juventus treedt zaterdag (15.00 uur) in de kampioenswedstrijd tegen SPAL niet met het sterkste mogelijke elftal aan.</p> <p>Coach Massimiliano Allegri gaf vrijdag tijdens de persconferentie te kennen dat hij belangrijke spelers rust gaat gunnen. Juve speelt dinsdag de return van de kwartfinales van de Champions League tegen Ajax.</p><p>„Ik moet de training van vandaag nog even analyseren, maar veel spelers zullen rust krijgen. Ze zijn daar echt aan toe en dan kan ik jonge spelers de kans geven”, zei Allegri.</p><p>Spelers die vermoedelijk rust krijgen zijn Mario Mandzukic en Blaise Matuidi. Ook Cristiano Ronaldo, die er tegen Ajax in het eerste duel (1-1) bij was, hoeft tegen de nummer 16 niet te rekenen op speeltijd. „Risico lopen met Cristiano heeft geen zin”, aldus Allegri. „Toch zal ik ervoor zorgen dat er een goed team komt te staan om de uitdaging aan te gaan.”</p><p>Met nog zeven duels te gaan heeft Juventus, dat jaagt op de achtste titel op rij, een voorsprong van twintig punten op Napoli.</p>
