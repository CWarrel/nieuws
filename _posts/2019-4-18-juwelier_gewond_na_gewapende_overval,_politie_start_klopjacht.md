---
layout: post
title: "Juwelier gewond na gewapende overval, politie start klopjacht"
date: Thu, 18 Apr 2019 11:38:49 +0200
category: binnenland
externe_link: "https://www.telegraaf.nl/nieuws/3464053/juwelier-gewond-na-gewapende-overval-politie-start-klopjacht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c5653022-61bd-11e9-b673-0255c322e81b.jpg"
---

<p class="intro">Een juwelier in het Gelderse Kesteren is donderdagmorgen door gewapende mannen overvallen. De eigenaar van de zaak is daarbij gewond geraakt.</p> <p>De politie heeft een van de overvallers, met een deel van de buit, in de kraag weten te vatten. Twee anderen zijn op de vlucht. Het gaat om twee donker geklede verdachten die gevlucht zijn op een scooter.</p><p>Er is een Burgernetmelding uitgegaan om de klopjacht op te voeren. Boven Kesteren cirkelt een politiehelikopter, meldt de Gelderlander.</p><p>De eigenaar van de zaak heeft een wond op zijn hoofd overgehouden aan de overval, maar naar verluidt maakt hij het goed.</p>
