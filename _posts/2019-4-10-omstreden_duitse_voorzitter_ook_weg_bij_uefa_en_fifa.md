---
layout: post
title: "Omstreden Duitse voorzitter ook weg bij UEFA en FIFA"
date: Wed, 10 Apr 2019 18:26:35 +0200
category: sport
externe_link: "https://www.telegraaf.nl/sport/3426649/omstreden-duitse-voorzitter-ook-weg-bij-uefa-en-fifa"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/68d02d8c-5bad-11e9-9cd4-0217670beecd.jpg"
---

<p class="intro">Reinhard Grindel, tot voor kort voorzitter van de Duitse voetbalbond DFB, heeft ook zijn functie bij de UEFA en FIFA neergelegd. „Voor mij is het belangrijk dat de goede naam van de UEFA wordt gewaarborgd”, meldt Grindel woensdag in een verklaring.</p> <p>Bij de Europese bond was Grindel lid van het hoofdbestuur. Tevens maakte hij deel uit van een belangrijke zogeheten council van de wereldvoetbalbond „Ik wil de FIFA niet in de weg zitten op zijn weg naar meer transparantie en goed bestuur.”</p><p>Luxe horloge</p><p>De 57-jarige Grindel kwam onder vuur te liggen na beschuldigingen over toelagen en een relatiegeschenk. Grindel had een luxe horloge als gift geaccepteerd van de voormalige baas van de Oekraïense voetbalbond Grigori Surkis. Daarnaast zou hij een toelage van 78.000 euro hebben gekregen als commissaris van een dochteronderneming van de DFB en had hij die niet bekendgemaakt.</p>
