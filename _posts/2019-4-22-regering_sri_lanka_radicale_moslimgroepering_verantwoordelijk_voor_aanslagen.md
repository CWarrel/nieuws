---
layout: post
title: "Regering Sri Lanka: radicale moslimgroepering verantwoordelijk voor aanslagen"
date: Mon, 22 Apr 2019 15:10:36 +0200
category: nieuws
externe_link: "https://nos.nl/l/2281569"
feature_image: "https://nos.nl/data/image/2019/04/22/545304/1008x567.jpg"
---

<p>De aanslagen in Sri Lanka van gisteren zijn gepleegd door zeven moslimextremisten van de onbekende groepering National Thowheeth Jama'ath (NTJ). De daders komen allemaal uit Sri Lanka, maar mogelijk hebben ze hulp gekregen van een internationaal terroristisch netwerk, zegt de regering.</p>
<p>"Deze aanslagen zijn niet gepleegd door een groepering uit dit land alleen. Er is een internationaal netwerk aan te pas gekomen. Zonder dat netwerk hadden deze aanslagen niet gepleegd kunnen worden", aldus minister van Volksgezondheid Senaratne. Hij noemde hiervoor geen bewijzen.</p>
<h2>Eerder al waarschuwingen</h2>
<p>Het dodental van de serie aanslagen is inmiddels opgelopen tot 290. Al met al werden negen aanslagen gepleegd op hotels en kerken, de meeste in de hoofdstad Colombo. In totaal zijn 24 mensen opgepakt die worden ondervraagd.</p>
<p>Twee weken geleden heeft de inlichtingendienst van Sri Lanka al gewaarschuwd voor terroristische aanslagen, waarbij namen zijn genoemd van leden van NTJ. De informatie zou de premier niet hebben bereikt.</p>
<p>In Nieuwsuur vanavond veel aandacht voor de aanslagen, de achtergrond van de daders en hun link met de NTJ-groepering.</p>
