---
layout: post
title: "Omzet chipconcern Infineon omhoog"
date: Tue, 07 May 2019 08:12:35 +0200
categories: 
- financieel 
- koersen 
externe_link: "https://www.telegraaf.nl/financieel/3545656/omzet-chipconcern-infineon-omhoog"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/783e05b8-708f-11e9-98be-0217670beecd.jpg"
---

<p class="intro">Het Duitse chipconcern Infineon heeft in het afgelopen kwartaal meer omzet behaald, ondanks de naar eigen zeggen aanzienlijke vertraging van de chipmarkt.</p> <p>De omzet in het op 31 maart afgesloten tweede kwartaal bedroeg bijna 2 miljard euro, een stijging van 8 procent op jaarbasis. Eind maart kwam Infineon nog met een verlaging van zijn omzetprognose voor het gehele gebroken boekjaar. Daarbij rekent het bedrijf nu op een omzet van circa 8 miljard euro. Het concern wees onder meer op zwakke prestaties op de Chinese automarkt.</p><p>De winst uit voortgezette activiteiten in de afgelopen periode was 249 miljoen euro, tegen 457 miljoen euro een jaar eerder. Ondanks de moeilijke marktomstandigheden zei topman Reinhard Ploss dat Infineon goede prestaties heeft geleverd. Het bedrijf heeft zich voorbereid voor zwakkere groei, onder meer door kostenbesparingen.</p>
