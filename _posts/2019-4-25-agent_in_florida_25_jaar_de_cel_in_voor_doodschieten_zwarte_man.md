---
layout: post
title: "Agent in Florida 25 jaar de cel in voor doodschieten zwarte man"
date: Fri, 26 Apr 2019 01:35:14 +0200
category: buitenland
externe_link: "http://feeds.nos.nl/~r/nosnieuwsbuitenland/~3/As-1vg6uXCs/2282087"
feature_image: "https://nos.nl/data/image/2019/04/26/546070/1008x567.jpg"
---

<p>In de Verenigde Staten is een agent veroordeeld tot 25 jaar celstraf voor het doodschieten van een onschuldige zwarte man.</p>
<p>Het slachtoffer, de 31-jarige Corey Jones, stond in 2015 langs de kant van de afrit van de snelweg in Palm Beach, Florida. Hij was 's avonds laat onderweg naar huis na een optreden als drummer in een band en kreeg autopech.</p>
<p>Op een gegeven moment werd hij aangesproken door een agent in burger, Nouman Raja. Die benaderde hem dusdanig agressief dat Jones dacht dat hij beroofd werd. Jones greep naar zijn wapen. De agent zag dat, pakte zijn dienstwapen en schoot de drummer dood.</p>
<h2>Geluidsopnames</h2>
<p>Op het moment dat hij werd neergeschoten, had Jones de wegsleepdienst aan de lijn, waardoor er geluidsopnames werden gemaakt. Na het incident gingen honderden zwarte Amerikanen de straat op om te demonstreren tegen zinloos geweld.</p>
<p>Nouman Raja werd vorige maand al schuldig bevonden. De rechtszaal zat vol met aanhangers van beide mannen en moest extra beveiligd worden. De vader van Jones had de rechter gevraagd om een levenslange gevangenisstraf.</p><img src="http://feeds.feedburner.com/~r/nosnieuwsbuitenland/~4/As-1vg6uXCs" height="1" width="1" alt=""/>
