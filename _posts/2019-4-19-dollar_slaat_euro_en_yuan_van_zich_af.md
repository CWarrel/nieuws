---
layout: post
title: "Dollar slaat euro en yuan van zich af"
date: Fri, 19 Apr 2019 15:33:34 +0200
categories: 
- financieel 
- koersen 
externe_link: "https://www.telegraaf.nl/financieel/3471659/dollar-slaat-euro-en-yuan-van-zich-af"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/107b6c30-62a8-11e9-a27a-02d1dbdc35d1.jpg"
---

<p class="intro">Rusland en China kopen massa’s goud om van dollars af te komen. En Saoedi-Arabië dreigt miljarden aan oliecontracten nooit meer met de Amerikaanse munt af te rekenen. Maar de dollar blijft komende jaren ijzersterk domineren.</p> <p>Dat constateert de belangrijkste valuta-expert Georgette Boele van ABN Amro Economisch Bureau op basis van onderzoek naar de markt.</p><p>De dollar ligt wel onder vuur. Al langer wordt getwijfeld of de dollar wel de dominante munt kan blijven. De onder president Trump verdubbelde staatsschuld is een verzwakt fundament onder de greenback waarmee wereldwijd alle grote transacties worden afgerekend.</p><p>In 2016 kwam bij alle grote overeenkomsten in 88% van de gevallen de dollar als betaalmunt op tafel.</p><p>Peking, de grootste bezitter van dollars buiten China, heeft echter enkele jaren geleden formeel afgekondigd zijn dollarposities te gaan verkleinen. De tweede economie vangt dit onder andere op met aankopen van goud.</p><p>Euro haakt af</p><p>Van alle monetaire reserves is 62% nog in dollars gestald, dat is sinds 2013 niet zo laag geweest.</p><p>Maar wereldwijd is de dollar nog absoluut dominant en blijft dat, aldus Boele. Geen financiële markt is zo goed ontwikkeld als de Amerikaanse, beschrijft zij het voordeel. Bovendien heeft de centrale bank nog altijd het meeste krediet wereldwijd.</p><p>Ooit kwam de euro als serieuze concurrent om als meest dominante munt de wereldmarkt te leiden in de buurt. Maar de enorme crisis in de jaren 2011 en 2012 en de val van de eurozonemunt baren financiële markten nog altijd zorgen.</p><p>Yuan te zwak</p><p>„Het is onwaarschijnlijk dat de euro de komende jaren de rol van de dollar kan vervangen”, aldus Boele, die erkent dat de munt aan het herstellen is.</p><p>De Chinese yuan neemt als munt van de tweede economie ter wereld wel snel aan belang toe. Het is voor het eerst ook toegelaten tot het mandje met reservemunten, de SDR.</p><p>Maar de yuan wordt nog altijd veel te weinig verhandeld wereldwijd om de komende jaren de dollar naar de troon te kunnen steken, concludeert Boele.</p><p>Meer financieel nieuws via je mail? Schrijf je hier in voor onze nieuwsbrief.</p>
