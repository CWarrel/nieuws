---
layout: post
title: "Schuurs breekt met kleurrijke dubbelspelpartner: 'Ze is niet fit genoeg'"
date: Fri, 05 Apr 2019 10:46:53 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/XD8fwV014zY/2279104"
feature_image: "https://nos.nl/data/image/2019/01/17/525254/1008x567.jpg"
---

<p>Dubbelspeltopper Demi Schuurs - ze is de nummer zeven van de wereld - heeft de samenwerking met Bethanie Mattek-Sands beÃ«indigd en Anna-Lena Groenefeld als nieuwe partner gekozen.</p>
<p>Reden voor de breuk met de vijfvoudig grandslamkampioene in het vrouwendubbelspel is de fitheid van de Amerikaanse. "Ze is nog niet fit genoeg. Daardoor zouden we op gravel alleen Roland Garros kunnen spelen. Daarna op gras spelen vindt ze nog wat eng, omdat ze in 2017 een trauma opliep op Wimbledon", vertelt Schuurs.</p>
<h2>Opvallende verschijning</h2>
<p>In Londen verdraaide Mattek-Sands haar knie bij een glijpartij. Ze gilde het uit van de pijn en dat werd breed uitgemeten in de media, ook omdat de Amerikaanse vanwege haar kleurrijke kleding een opvallende verschijning is op de tennisbaan. Ze moest negen maanden revalideren. </p>
<p>Eind vorig jaar kondigden Schuurs en Mattek-Sands hun samenwerking voor dit jaar aan. Die bleef beperkt tot slechts twee toernooien in januari (Sydney en de Australian Open), omdat de Amerikaanse de afgelopen maanden rust wilde nemen.</p>
<p>Met haar nieuwe partner, de Duitse Groenefeld, haalde Schuurs dit jaar al de finale in Doha. "We hebben afgesproken samen te spelen tot en met Wimbledon. De kans is echter groot dat we daarna ook verder gaan."</p>
<p>Schuurs bereidt zich momenteel voor op de wedstrijd van het Fed Cup-team op 20 en 21 april in Osaka tegen Japan voor handhaving in wereldgroep II.</p><img src="http://feeds.feedburner.com/~r/nossporttennis/~4/XD8fwV014zY" height="1" width="1" alt=""/>
