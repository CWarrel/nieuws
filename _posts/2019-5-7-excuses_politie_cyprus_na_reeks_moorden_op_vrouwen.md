---
layout: post
title: "Excuses politie Cyprus na reeks moorden op vrouwen"
date: Tue, 07 May 2019 14:47:16 +0200
categories: 
- entertainment 
- opinie 
externe_link: "https://www.telegraaf.nl/nieuws/3548526/excuses-politie-cyprus-na-reeks-moorden-op-vrouwen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c5da969c-70c6-11e9-ac87-0217670beecd.jpg"
---

<p class="intro">De Cypriotische politie trekt het boetekleed aan na de moord op vijf vrouwen en twee jonge meisjes. Tijdens zijn eerste publieke optreden bood de nieuwe politiechef namens het korps zijn excuses aan. Hij zei dat de politie er niet in is geslaagd om „deze onschuldige en weerloze zielen te beschermen, die op een tragische en schandelijke manier zijn gestorven.”</p> <p>De vorige politiechef werd vrijdag ontslagen door president Nicos Anastasiades, die oordeelde dat de politie „nalatig en incompetent” had gehandeld. Ook de minister van justitie legde zijn functie neer.</p><p>Omdat vermissingszaken niet voortvarend werden onderzocht, bleef de vermoedelijke seriemoordenaar die op het eiland actief was drie jaar lang uit handen van de politie. Hij had het specifiek gemunt op vrouwelijke immigranten.</p><p>Verdachte</p><p>Voor de reeks moorden werd in april een 35-jarige legerofficier opgepakt. Hij heeft de politie naar de lichamen van diverse slachtoffers geleid. Het moordonderzoek ging pas lopen toen in april het lichaam van een van de slachtoffers na zware regenval aan de oppervlakte kwam. Het was verborgen in een verlaten mijnschacht.</p>
