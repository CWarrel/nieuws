---
layout: post
title: "Tiener hoeft niet naar cel voor hacken Apple"
date: Fri, 28 Sep 2018 23:14:12 +0200
category: tech
externe_link: "https://www.telegraaf.nl/tech/2615999/tiener-hoeft-niet-naar-cel-voor-hacken-apple"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e8bfeb8c-c363-11e8-b9e9-11844050a87b.jpg"
---

<p class="intro">Een Australische tiener die inbrak in de interne systemen van Apple, hoeft daar niet voor naar de gevangenis. Hij komt acht maanden onder toezicht te staan. Hij wist tot twee keer toe binnen te komen en allerlei bedrijfsgegevens buit te maken. Hij bewonderde het bedrijf en vond het verslavend om er rond te snuffelen.</p> <p>De jongen drong in juni 2015 voor het eerst bij Apple binnen. Hij was toen zestien jaar oud. Dat duurde tot november 2016. Apple dichtte het lek, maar in april vorig jaar slaagde de AustraliÃ«r er weer in binnen te komen. ,,Wat je hebt gedaan is ernstig. Het was langdurig, verfijnd en een geslaagde aanval op de beveiliging van een groot internationaal bedrijf'', zei de rechter.</p><p>Tijdens een verhoor zei dat de jongen tegen de politie dat hij het fijn vond om te doen alsof hij zelf bij Apple werkte. Het binnendringen was een verslaving geworden, zei hij. Hij nam allerlei voorzorgsmaatregelen om zijn identiteit af te schermen. Dat lukte niet en de politie viel zijn ouderlijk huis binnen. Op zijn computer stonden allemaal hack-handleidingen. Die waren opgeslagen in een map met de naam ''hacky hack hack''.</p><p>Volgens Apple zijn er geen persoonlijke gegevens van klanten buitgemaakt.</p><p>De jongen had twee tot drie jaar jeugdgevangenis kunnen krijgen. Hij heeft spijt betuigd en samengewerkt met justitie, zei de rechter bij het vonnis.</p>
