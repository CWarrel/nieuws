---
layout: post
title: "’Kom niet met Pasen naar Keukenhof’"
date: Sat, 20 Apr 2019 14:25:48 +0200
category: binnenland
externe_link: "https://www.telegraaf.nl/nieuws/3474283/kom-niet-met-pasen-naar-keukenhof"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a652a11a-637a-11e9-ba01-0255c322e81b.jpg"
---

<p class="intro">Wie van plan was tijdens de paasdagen Keukenhof te bezoeken, kan beter eieren voor zijn geld kiezen. „Tijdens de paasdagen is het bijzonder druk in de Bollenstreek en in Keukenhof. Door het mooie weer is er ook veel strandverkeer. We adviseren om een andere dag te kiezen voor een bezoek aan het park”, meldt het bloemenpark in Lisse op Twitter.</p> <p>Zaterdag staan de toegangswegen naar Keukenhof ook al vol en op het parkeerterrein kan er geen auto meer bij. Verkeer dat nu nog via de N207 en de N208 naar het park komt, wordt weggeleid.</p><p>Volgens een woordvoerster is in Keukenhof nog wel plek voor mensen die per fiets of te voet komen. Pendelbussen van Arriva brengen bezoekers die een vervoerticket hebben nog naar het park, maar ook dit gaat lastiger vanwege de drukte op de wegen.</p><p>Het park is nog open tot 19.30 uur. Reeds gekochte tickets kunnen volgens de zegsvrouw worden ingewisseld op een andere dag.</p><p>Tips of foto’s? Mail ze naar nieuwsdienst@telegraaf.nl of App ze naar onze whatsapp tiplijn. Of zet ons nummer in je telefoon: +31 613650952</p>
