---
layout: post
title: "'Mindere prestaties Kendrion geen verrassing'"
date: Tue, 07 May 2019 09:53:01 +0200
categories: 
- financieel 
- koersen 
externe_link: "https://www.telegraaf.nl/financieel/3546262/mindere-prestaties-kendrion-geen-verrassing"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4e6953f6-709d-11e9-9489-02c309bc01c1.jpg"
---

<p class="intro">Dat Kendrion het eerste kwartaal van het jaar met mindere prestaties op de proppen zou komen, komt niet geheel uit de lucht vallen. Dat schrijven kenners van ING in een rapport over de maker van elektromagnetische componenten. De omzet en het bedrijfsresultaat vielen evenwel nog lager uit dan waar rekening mee werd gehouden.</p> <p>Kendrion zette een omzet in de boeken van 108,3 miljoen euro. Dat resultaat betekende een daling van 10 procent op jaarbasis. ING ging in deze uit van een omzetdaling van bijna 6 procent. Het bedrijfsresultaat viel met 12,7 miljoen euro, ook lager uit dan de 14,9 miljoen waar ING op rekende.</p><p>ING wijst op de eerdere waarschuwing die de leiding van Kendrion afgaf over de afzwakkende automarkt en de niet al te rooskleurige vooruitzichten voor die sector. Daarbovenop komen nu ook de oplopende handelsspanningen tussen de VS en China, die de auto-industrie mogelijk parten zullen spelen, aldus ING.</p><p>Zaken op orde</p><p>De bankkenners wijzen er op dat Kendrion als bedrijf de zaken goed op orde lijkt te hebben, maar dat de cyclus de maker van elektromagnetische componenten momenteel tegen zit. Al met al was de handelsupdate geen reden voor ING om aan het hold-advies en het koersdoel van 23 euro te tornen. De analisten gaan wel uit van een negatieve koersreactie.</p><p>Het aandeel Kendrion noteerde dinsdag omstreeks 09.40 uur 2,2 procent lager op 20,30 euro.</p>
