---
layout: post
title: "’Meghan toch niet thuis bevallen’"
date: Tue, 07 May 2019 16:45:00 +0200
categories: 
- entertainment 
- opinie 
externe_link: "https://www.telegraaf.nl/entertainment/3549792/meghan-toch-niet-thuis-bevallen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1ae8acf4-70d7-11e9-ad86-0218eaf05005.jpg"
---

<p class="intro">Het was haar wens om thuis te bevallen van haar eerste kindje, maar dat zou toch niet zijn gelukt. Volgens diverse Britse media zou Meghan haar zoon in het Portland ziekenhuis op de wereld hebben gezet, een privékliniek in Londen waar één nacht al minimaal 17.500 euro kost.</p> <p>De Daily Mail stelt dat Meghan en Harry zondagavond onder strenge beveiliging naar het ziekenhuis zijn gebracht. Zelfs niet alle familieleden zouden hiervan op de hoogte zijn gebracht. Volgens bronnen zou deze keuze zijn gemaakt vanwege Meghans leeftijd en kans op complicaties. Er zou uiteindelijk voor een keizersnede zijn gekozen.</p><p>Al ver voor de bevalling was bekend dat Harry en Meghan zouden breken met de traditie om in het St. Mary’s ziekenhuis te bevallen, de plek waar onder meer Catherine haar kinderen ter wereld bracht en waar prins Harry werd geboren. Hoewel Meghan liever thuis was gebleven, is zij uiteindelijk in het Portland bevallen. Hier zijn ook prinses Beatrice en prinses Eugenie geboren.</p><p>Harry en Meghan laten de baby waarschijnlijk woensdag aan de wereld zien, mogelijk wordt dan ook al de naam van hun zoontje bekend gemaakt.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
