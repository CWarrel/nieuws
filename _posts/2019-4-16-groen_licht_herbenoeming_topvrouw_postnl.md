---
layout: post
title: "Groen licht herbenoeming topvrouw PostNL"
date: Tue, 16 Apr 2019 20:16:39 +0200
categories: 
- financieel 
- koersen 
externe_link: "https://www.telegraaf.nl/financieel/3455541/groen-licht-herbenoeming-topvrouw-post-nl"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ffaec842-6073-11e9-b144-0255c322e81b.jpg"
---

<p class="intro">Aandeelhouders van PostNL hebben ingestemd met de herbenoeming van topvrouw Herna Verhagen voor een nieuwe periode van vier jaar. Ook de benoeming van Marike van Lier Lels als nieuwe commissaris kon op instemming rekenen tijdens de algemene aandeelhoudersvergadering in Den Haag.</p> <p>Verhagen staat al sinds 2012 aan het roer bij het grootste postbedrijf van Nederland. De herbenoeming moet zorgen voor continu√Øteit voor PostNL, dat zich met de voorgenomen overname van concurrent Sandd in een spannende tijd bevindt.</p><p>Van Lier Lels bekleedde verschillende toezichthoudende en bestuursfuncties bij uiteenlopende bedrijven. Momenteel vervult ze nog commissariaten bij Dura Vermeer, de NS, RELX en Innovation Qarter. Eerder was Van Lier Lels onder meer bestuurder bij luchthaven Schiphol en zat ze in de raad van commissarissen van Eneco, KPN en Connexxion.</p><p>Tijdens de bijeenkomst werd ook stilgestaan bij de overname van Sandd. PostNL heeft inmiddels een zogeheten zienswijze ingediend bij toezichthouder ACM om goedkeuring te krijgen voor de deal. De ACM liet onlangs weten nader te kijken naar de plannen omdat er een risico is voor hogere prijzen bij een eventuele samensmelting.</p>
