---
layout: post
title: "Trump dreigt met heffingen op Goudse kaas en Edammer"
date: Tue, 09 Apr 2019 08:59:40 +0200
category: financieel
externe_link: "https://www.telegraaf.nl/financieel/3414775/trump-dreigt-met-heffingen-op-goudse-kaas-en-edammer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fabd4e54-5adc-11e9-8459-02d1dbdc35d1.jpg"
---

<p class="intro">De Amerikaanse president Donald Trump dreigt met importheffingen op 11 miljard dollar aan goederen uit de Europese Unie, als reactie op de Europese subsidies voor vliegtuigbouwer Airbus. Op de lijst staan onder meer Goudse kaas en Edammer kaas.</p> <p>-</p><p>De lijst, waar naast kazen ook luchtvaartproducten, wijn, fietsen en andere goederen op staan, is nog niet definitief. Als de Europese Unie stopt met haar „schadelijke” subsidies kunnen ze weer van tafel, aldus de Amerikaanse handelsgezant Robert Lighthizer. De tarieven zouden komen bovenop bestaande heffingen op Europees staal en aluminium.</p><p>Airbus zegt dat er geen juridische basis bestaat voor de Verenigde Staten om de importheffingen op de EU-producten op te leggen. De Europese subsidies zijn in lijn met de regels van de Wereldhandelsorganisatie (WTO), aldus het luchtvaartconcern.</p><p>De Europese Unie laat in een reactie weten dat de voorgestelde heffingen „sterk overdreven” zijn. De WTO zou deze waarschijnlijk niet goedkeuren. De EU is eigen maatregelen tegen de VS aan het voorbereiden inzake de steun die de Amerikaanse overheid aan Boeing verschaft.</p><p>Tweede Kamer verontrust</p><p>De Tweede Kamer is ernstig verontrust over de dreiging van de Amerikaanse regering om onder meer Goudse en Edammer kazen extra te belasten. Het maakt deel uit van een dreigement om op 11 miljard dollar aan EU-producten importheffingen te leggen.</p><p>De Kamer wil snel een debat over de kwestie. ,,Ik maak me ernstige zorgen over deze dreiging vanuit de VS. Er werken veel mensen in de Nederlandse zuivelindustrie en hun banen hangen deels af van de export", aldus Sjoerd Sjoerdsma van D66, die het debat voorstelde.</p><p>De mogelijke Amerikaanse importheffingen zijn een reactie op de Europese subsidies voor vliegtuigbouwer Airbus, waar Washington vanaf wil. Volgens het luchtvaartconcern is de Europese steun in lijn met de regels van de Wereldhandelsorganisatie (WTO).</p>
