---
layout: post
title: "Buchmann rijdt ploeggenoot Schachmann uit leiderstrui"
date: Fri, 12 Apr 2019 18:12:23 +0200
category: sport
externe_link: "https://nos.nl/l/2280166"
feature_image: "https://nos.nl/data/image/2019/04/12/543161/1008x567.jpg"
---

<p>Emmanuel Buchmann heeft de Ronde van het Baskenland op zijn kop gezet. Met een fraaie solo won hij de loodzware vijfde etappe en hij reed bovendien zijn ploeggenoot Maximilian Schachmann uit het geel.</p>
<p>Schachmann schreef drie van de eerste vier etappes op zijn naam; alleen de inmiddels uitgevallen Julian Alaphilippe kon die reeks doorbreken.</p>
<h2>Koninginnenrit</h2>
<p>De koninginnenrit naar Arrate werd, na alle valpartijen door de regen de afgelopen dagen, verreden onder een stralend zonnetje. Het geweld was er niet minder om: op zeven steile klimmen ontspon een boeiend gevecht tussen Astana en Bora.</p>
<p>Luis Léon Sánchez viel aan op de Izua (met pieken van 24 procent stijging), maar lanceerde daarmee ook Buchmann. De Duitser ging erop en erover, hield op de slotklim 1.08 over op Ion Izagirre, die nu ook tweede is in het klassement.</p>
<p>Het is zoeken naar Nederlanders in de top van het klassement. Sam Oomen ging niet meer van start voor de vijfde etappe. De klimmer van Sunweb, die twintigste stond, is ziek geworden en staakte de strijd uit voorzorg, met het oog op zijn komende wedstrijden. Hij rijdt de heuvelklassiekers en mogelijk vanaf 11 mei ook de Giro in dienst van Dumoulin, maar over dat laatste heeft Sunweb nog geen besluit genomen.</p>
<p>Bauke Mollema heeft in de eerste ritten al een achterstand opgelopen van een kwartier en doet niet meer mee om een goede klassering.</p>
