---
layout: post
title: "’Beslag gelegd op woning Patricia Paay’"
date: Fri, 19 Apr 2019 13:09:55 +0200
categories: 
- entertainment 
- gossip 
externe_link: "https://www.telegraaf.nl/entertainment/3470537/beslag-gelegd-op-woning-patricia-paay"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a979e980-6293-11e9-b689-0217670beecd.jpg"
---

<p class="intro">Het bedrijf Osuro, waarmee Patricia Paay juridisch in de clinch ligt, heeft beslag laten leggen op de woning van de zangeres. De rechtbank Zeeland-West-Brabant geeft geen commentaar op het nieuws, maar bevestigt wel dat de rechtbank woensdag uitspraak doet in de zaak.</p> <p>Dat meldt website Bekende Buren vrijdag. Het zou gaan om een bedrag van 120.844 euro. Paay zette de woning in het Brabantse Wernhout begin deze maand te koop voor 275.000 euro. Ze woonde er sinds 2017.</p><p>Osuro en Paay kwamen in eerdere onderhandelingen niet uit de kwestie. De zangeres en tv-persoonlijkheid ontving vanaf 2015 verschillende bedragen van Osuro, het bedrijf dat is opgericht door haar goede vriend Rob Rijsbergen. Nadat hij in 2017 aan de kant was gezet, ontdekte zijn zoon voor in totaal 1,75 miljoen euro aan dubieuze betalingen in de bedrijfsadministratie. Volgens hem heeft Paay in totaal 93.000 euro van Osuro ontvangen.</p><p>GeenStijl</p><p>Het bedrijf financierde bijvoorbeeld haar rechtszaak tegen GeenStijl, dat een berucht plasseksfilmpje publiceerde met haar in de hoofdrol. Bovendien liet zij zich betalen om als BN’er aan de zijde van haar vriend te verschijnen op glamourfeestjes.</p><p>De nieuwe leiding van Osuro zegt dat het geld is geleend en moet worden terugbetaald. Paay zegt dat ze het geld heeft gekregen of ervoor heeft gewerkt en meent dat ze slachtoffer is van een familieruzie over geld. Onderhandelingen over een schikking zijn mislukt, zei haar advocaat Murat Alaca eerder.</p>
