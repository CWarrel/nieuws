---
layout: post
title: "Twitter in 2018: stormpoolen en Max Verstappen"
date: Wed, 05 Dec 2018 08:17:10 +0100
category: tech
externe_link: "https://www.telegraaf.nl/tech/2879872/twitter-in-2018-stormpoolen-en-max-verstappen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d7ddafde-f860-11e8-ad84-75128cd5eaf2.jpg"
---

<p class="intro">Nederlanders gebruiken Twitter vooral om werk te zoeken en over het nieuws en Max Verstappen te praten. De meestgebruikte hashtag van 2018 is #vacature, net als vorig jaar, gevolgd door #nieuws en #F1. Ook over #ajax, #trump, #vvd, #PVV, #D66, #WorldCup (het WK voetbal) en #Eurovision (het Eurovisiesongfestival) twitterden Nederlanders veel.</p> <p>Met nog enkele weken te gaan tot oudjaarsavond is het traditiegetrouw tijd om terug te blikken op het afgelopen jaar. Twitter stond in 2018 wederom vol met het laatste nieuws, entertainment, sportieve hoogte- en dieptepunten en mooie initiatieven. Een veelbewogen seizoen van Max en zijn collega’s in de #f1 resulteren in plaats drie op de lijst.</p><p>In zijn jaaroverzicht woensdag noemt Twitter ook een paar opvallende campagnes, zoals #stormpoolen. Toen een westerstorm half januari over het land trok, werd het treinverkeer compleet stilgelegd. Via de hashtag kwamen gestrande reizigers in contact met mensen die bereid waren om een lift aan te bieden. In Utrecht ontstonden zelfs files van mensen die te hulp waren geschoten. Premier Mark Rutte noemde de solidariteit ,,de kracht van Nederland''.</p><p>In februari en maart was Nederland in de ban van de #SiberischeBeer, waarbij temperaturen tot 10 graden onder nul zakten. Op de koude winter volgde een lange, droge zomer, die twitteraars inspireerde tot #hitteplansongs, zoals Ik kleef niet meer voor jou van Airco Borsato en Heter dan ik hebben kan van de band Pøf.</p><p>Nederlanders gebruikten Twitter verder om #OWS2018 (Olympische Winterspelen) te volgen en voor #TDF, de Tour de France met @GroenewegenD, @Tom_Dumoulin en @S_Kruijswijk. Ook twitterden mensen veel over de tv-programma's #widm (Wie is de mol?), #bzv (Boer zoekt vrouw) en #ExpeditieRobinson.</p>
