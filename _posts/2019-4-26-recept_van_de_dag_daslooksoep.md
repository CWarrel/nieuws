---
layout: post
title: "Recept van de dag: daslooksoep"
date: Fri, 26 Apr 2019 09:12:00 +0200
category: overig
externe_link: "https://www.telegraaf.nl/vrij/3498811/recept-van-de-dag-daslooksoep"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b65bbc46-67f2-11e9-ba01-0255c322e81b.jpg"
---

<p class="intro">’Gezellig hè, regen?’ zei mevrouw Wilbrink en kroop nog wat dichter tegen me aan. Een snelle blik op de weersverwachting, dat ziet er goed uit, meer gezellige regen dus. De temperatuur daalt, een extra dekentje over het haastig uit de kast gehaalde zomerdekbed. Nou, soep dus en voorjaar? Nou, dat is bärlauch oftewel daslooksoep. Meteen maar een pan vol?</p> <p>Nodig voor 4 personen</p><p>• 600 gr aardappels, vastkokend, geschild en in blokjes</p><p>• 120 gr gerookte spekjes uitgebakken</p><p>• 200 gr zure room</p><p>• 100 gr fijngesneden daslook</p><p>• 3 eetl boter</p><p>• 1 uit, gesnipperd</p><p>• 2 tenen knoflook, fijngesneden</p><p>• 8 dl krachtige bouillon, runder of groente</p><p>• 2 blaadjes laurier</p><p>• 1 theel peperkorrels</p><p>• 2 theel jamaicakorrels (ook bekend als piment en allspice)</p><p>• 1 thee kummel</p><p>• peper, zout, nootmuskaat</p><p>Bereiden</p><p>Aardappelblokjes in boter aanzetten. Uien en knoflook erbij. Rustig aan tot de uien glazig zijn. Giet er de runderbouillon bij. Pakketje maken van laurier, peperkorrels, Jamaica-peperkorrels en wat kummel. Doe bij de soep. Het pakketje moet er dus later uit. Zout erbij, peper uit de molen, een beetje nootmuskaat en heel zachtjes laten koken. Laten we zeggen, twintig minuten. Haal de laurier en toebehoren uit de soep. Doe de fijngesneden daslook erbij. Staafmixer of keukenmachine, maak alles fijn. Nu mag de zure room erin. En de uitgebakken spekjes.</p><p>Heb je wat daslook achtergehouden? Natuurlijk. Snij het in mooie streepjes en strooi over de soep. Klaar. Tafel voor het open raam zetten, zie de regen vallen. Dikke stout erbij. Van Duits en Lauret bijvoorbeeld. Gezellig, hè!?</p>
