---
layout: post
title: "Heidebrand bij Arnhem onder controle"
date: Wed, 10 Apr 2019 15:20:32 +0200
category: binnenland
externe_link: "https://www.telegraaf.nl/nieuws/3425175/heidebrand-bij-arnhem-onder-controle"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e8bc2590-5b9f-11e9-abce-02c309bc01c1.jpg"
---

<p class="intro">UPDATE 16:49 De brandweer heeft woensdag zestien blusvoertuigen ingezet om een heidebrand ten noorden van Arnhem te bestrijden.</p> <p>Na ruim een uur was de brand onder controle. Volgens een woordvoerster van de brandweer is een heidegebied van 500 bij 500 meter afgebrand.</p><p>Door de harde wind wakkerde het vuur tussen Schaarsbergen en Deelen op de Veluwe flink aan. De Arnhemse brandweer kreeg daarom assistentie van pelotons uit de omgeving. De brandweer verwacht nog lang werk te hebben aan het nablussen van de hei.</p><p>De brand is ontstaan in een natuurgebied dat door Defensie wordt gebruikt voor schietoefeningen. Forensisch experts van de marechaussee en een deskundige van de brandweer Gelderland-Midden doen onderzoek naar de oorzaak van de brand.</p>
