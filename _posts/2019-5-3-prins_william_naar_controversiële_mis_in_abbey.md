---
layout: post
title: "Prins William naar controversiële mis in Abbey"
date: Fri, 03 May 2019 18:18:00 +0200
categories: 
- entertainment 
- royalty 
externe_link: "https://www.telegraaf.nl/entertainment/3534752/prins-william-naar-controversiele-mis-in-abbey"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/319bbe64-6dbc-11e9-adb9-02d2fb1aa1d7.jpg"
---

<p class="intro">Prins William is vrijdag aanwezig bij een speciale mis in Westminster Abbey om eer te bewijzen aan de Britse koninklijke marine, en dat er al 50 jaar lang continu onderzeeboten met nucleaire wapens voor de kust van Groot-Brittanië liggen door het harde werken van marinepersoneel.</p> <p>Dat programma wordt CASD genoemd, en staat voor Continuous At Sea Deterrent. Het is onderdeel van het Trident-raketsysteem en bestaat uit vier schepen die door middel van nucleaire wapens bescherming leveren aan het Verenigd Koninkrijk.</p><p>Maar de keuze van de prins om bij de mis aanwezig te zijn is controversieel. Meer dan tweehonderd Anglicaanse geestelijken hebben de dienst veroordeeld, omdat volgens hen de kerk zou moeten strijden voor een wereld zonder nucleaire wapens. Ook vond een protest plaats voor de Abbey, waar onder anderen Brian Eno, Bianca Jagger en Bruce Kent de menigte toespraken. Daarmee willen de activisten er zich voor inzetten dat de marine haar nucleaire wapens opgeeft.</p>
