---
layout: post
title: "’Heilige graal’ Beatles teruggevonden"
date: Tue, 09 Apr 2019 10:22:46 +0200
category: entertainment
externe_link: "https://www.telegraaf.nl/entertainment/3415478/heilige-graal-beatles-teruggevonden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a1f4d6d2-5aa7-11e9-8851-02d2fb1aa1d7.jpg"
---

<p class="intro">Een deel van de beelden van een liveoptreden van The Beatles voor het programma Top of the Pops is na jaren weer terecht. Het gaat om een clipje van elf seconden dat is opgedoken in Mexico, meldt de BBC.</p> <p>De Fab Four speelde in 1966 in Top of the Pops, de eerste en laatste keer dat The Beatles in het populaire muziekprogramma van de BBC optraden. Opnames werden toen nog niet gearchiveerd, waardoor de beelden uiteindelijk verloren raakten. Nu blijkt dat een gezin in Liverpool de tv-uitzending met een 8mm-camera heeft gefilmd. De clip belandde via via bij een verzamelaar in Mexico.</p><p>„Als je fan van de Beatles bent, is dit de heilige graal”, zegt een woordvoerder van Kaleidoscope, een bedrijf dat gespecialiseerd is in het lokaliseren van vermiste televisiebeelden, tegen de BBC. „Mensen dachten dat het voor altijd verloren was gegaan. Dat we dit nu jaren later vinden, is heel bijzonder.”</p><p>Het ontdekte filmpje, dat overigens geen geluid bevat, wordt binnenkort vertoond tijdens het filmfestival van Londen.</p>
