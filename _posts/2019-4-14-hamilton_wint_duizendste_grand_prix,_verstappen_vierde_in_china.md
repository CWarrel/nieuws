---
layout: post
title: "Hamilton wint duizendste grand prix, Verstappen vierde in China"
date: Sun, 14 Apr 2019 09:46:30 +0200
category: sport
externe_link: "https://nos.nl/l/2280381"
feature_image: "https://nos.nl/data/image/2019/04/14/543492/1008x567.jpg"
---

<p>De duizendste race in de Formule 1 is gewonnen door Lewis Hamilton. De Britse titelhouder bleef in de Grand Prix van Shanghai Valtteri Bottas en Sebastian Vettel in een niet al te spectaculaire race voor. Max Verstappen werd vierde. Het was voor Hamilton zijn 75ste overwinning uit zijn carri√®re. </p>
<p>Hamilton nam bij de start de koppositie van Mercedes-teamgenoot Bottas over. Ook de Ferrari's ruilden van plaats: Charles Leclerc troefde Vettel af. Verstappen, gestart op medium banden, hield teamgenoot Pierre Gasly, de enige van de toppers op de zachte band, in de eerste bochten maar net achter zich.</p>
<p>Na een viervoudige botsing (Carlos Sainz, Gasly en beide McLarens) mocht er twee ronden niet worden ingehaald. Toen de race weer werd vrijgegeven, bleken de Mercedessen te snel voor de rest van het veld.</p>
<p>Ruim erachter volgde Leclerc, onder protest, stalorders op om Vettel voor te laten. Verstappen probeerde het met een 'undercut'. De vroege pitsstop had deels succes: Vettel kreeg hij er net niet mee te pakken, maar Leclerc wel.</p>
<p>Het circuit in Shanghai leent zich voor inhaalacties, zo werd de afgelopen dagen gehoord. Die mantra was loos: Verstappen bracht enig leven in de brouwerij door ook de tweede serie stops in te leiden, daarna keerde de relatieve rust terug.</p>
<p>Mercedes bleef onveranderd dominant, met Hamilton als leider. Vettel nam genoegen met de derde plaats. Verstappen doorbrak nog wel de pikorde van de drie topteams door Leclerc achter zich te houden.</p>
<p>Gasly bezorgde zichzelf nog een extra WK-punt door de snelste ronde te rijden.</p>
