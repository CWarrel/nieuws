---
layout: post
title: "Eriksen baalt: 'Wij lieten Ajax er beter uitzien dan het was'"
date: Wed, 01 May 2019 00:49:37 +0200
category: sport
externe_link: "https://nos.nl/l/2282766"
feature_image: "https://nos.nl/data/image/2019/05/01/547133/1008x567.jpg"
---

<p>Voor Christian Eriksen was het een "speciaal", maar geen fijn weerzien met Ajax. De Deen verloor met Tottenham Hotspur de eerste wedstrijd in de halve finales van de Champions League tegen zijn oude club. Het werd 0-1. "Een heel slecht resultaat."</p>
<p>"Wij lieten Ajax er beter uitzien dan het daadwerkelijk was, maar het is wel een goed team hoor. Er moet wel veel veranderen bij ons voor de return van volgende week in Amsterdam", zei Eriksen na afloop van het duel.</p>
<h2>Hoe is het met Vertonghen?</h2>
<p>Hij hoopt dat Jan Vertonghen, een andere oud-Ajacied, er dan bij is. De Belgische verdediger viel dinsdagavond uit na een harde botsing met Toby Alderweireld en moest groggy en met een gehavende neus van het veld. "Ik hoop dat hij zich snel beter voelt, want we hebben hem nodig", aldus Eriksen.</p>
<p>Spurs-coach Mauricio Pochettino zei te verwachten dat Vertonghen er gewoon bij is in Amsterdam. "Hij was duizelig, maar volgens mij gaat het wel weer. We hebben nog een week", aldus de Argentijn.</p>
<p>Daarnaast gaf Pochettino aan ook nog volop kansen te zien voor zijn ploeg op een plaats in de finale van de Champions League. "Alles is nog open. We moeten scoren in Amsterdam en we moeten ook winnen. Maar dat kunnen we ook. Het is nog echt niet gespeeld", blikte hij vooruit op de ontknoping van het tweeluik.</p>
<p>Bekijk hieronder de reacties van Ajax-verdediger Matthijs de Ligt en Ajax-trainer Erik ten Hag.</p>
