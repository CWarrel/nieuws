---
layout: post
title: "Uber naar beurs met winstwaarschuwing"
date: Thu, 11 Apr 2019 22:16:53 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3a685108-5c9e-11e9-b673-0255c322e81b.jpg"
---

<p class="intro">Taxi-app Uber gaat naar de Amerikaanse NYSE-beurs. Bij de aankondiging donderdagavond meldde het na een winst in 2018 voorlopig verliesgevend te zullen werken.</p> <p>De start-up uit San Francisco die wereldwijd taximarkten heeft opengebroken, meldde bij de aankondiging donderdag nabeurs op Wall Street dat het over 2018 een winst van $997 miljoen heeft geboekt bij een omzet van $11,3 miljard. Onderliggend ging het echter om een verlies van $1,85 miljard.</p><p>De app wil in de markt $10 miljard ophalen bij beleggers in ruil voor aandelen, waarmee het een waardering van $90 tot $100 miljard zou krijgen. Uber wordt daarmee de grootste beursnotering dit jaar.</p><p>Tot nu toe was Uber uiterst terughoudend met vrijgeven van verkoopcijfers om concurrenten niet in de kaart te spelen. Vanwege de beursnotering moet het cijfers openbaren.</p><p>De winst gold als meevaller, maar die kan vanwege de uitbreiding die het met geld van beleggers van plan is voorlopig niet zo blijven, meldde het concern. Onlangs nam het concurrent Careem over en investeert het Uber voor vrachtvervoer.</p><p>Uit de documenten komt een serie details naar voren. Uber heeft het aantal boekingen vorig jaar fors zien stijgen, ter waarde van $49,8 miljard in totaal, tegen $34,4 miljard in 2017.</p><p>Het aantal ritten ging van 5,22 miljard stuks komend van 3,74 miljard het jaar daarvoor.</p><p>Het bedrijf, in 2009 opgericht door Travis Kalanick en Garrett Camp, krijgt op de New York Stock Exchage het tickersymbool UBER.</p><p>Cruciaal wordt voor beleggers volgens analisten hoe het zijn aantal maandelijkse betalende klanten zal kunnen laten groeien.</p><p>Zijn concurrent Lyft ging onlangs ook naar de beurs. Het aandeel zakte na een korte opleving bij de introductie weg. Beleggers maken zich daarom zorgen over het verdienmodel van dergelijke taxi-apps.</p><p>De beursgang wordt begeleid door de banken Morgan Stanley, Goldman Sachs, Bank of America Merrill Lynch, Barclays en Citigroup</p><p>Meer financieel nieuws via je mail? Schrijf je hier in voor onze nieuwsbrief</p>
