---
layout: post
title: "Rustig kwartaal voor DeGiro"
date: Tue, 07 May 2019 09:00:06 +0200
categories: 
- financieel 
- koersen 
externe_link: "https://www.telegraaf.nl/financieel/3545869/rustig-kwartaal-voor-de-giro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2d077ab4-7096-11e9-ad86-0218eaf05005.jpg"
---

<p class="intro">Onlinebroker DeGiro beleefde een rustig eerste kwartaal. De onderneming constateerde in een handelsbericht onder meer dat de onzekerheid rondom de brexit beleggers terughoudend maakt, zoals het eerder al had verwacht.</p> <p>Ook ,,conjuncturele indicatoren'' spelen volgens DeGiro een rol bij die afwachtende houding. ,,Sectorbreed en door veel Europese beursplatformen werden lagere volumes gerapporteerd over het eerste kwartaal'', aldus het bedrijf. De periode werd wel met winst afgesloten, waarbij geen concreet cijfer wordt genoemd. De opbrengsten dikten met 4 procent aan ten opzichte van een jaar geleden, tot ruim 18,8 miljoen euro.</p><p>Het aantal transacties kwam uit op 4.639.368. Dat is iets meer dan een jaar terug. Het aantal rekeningen steeg met ruim 28.000 tot 386.289. ,,Naast een toename van Nederlandse beleggers, groeit DeGiro ook buiten de eigen landsgrenzen stevig door'', aldus een verklaring.</p>
