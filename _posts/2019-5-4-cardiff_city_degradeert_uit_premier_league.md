---
layout: post
title: "Cardiff City degradeert uit Premier League"
date: Sat, 04 May 2019 21:26:40 +0200
categories: 
- sport 
- voetbal 
externe_link: "https://www.telegraaf.nl/sport/3537750/cardiff-city-degradeert-uit-premier-league"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8a940fb2-6ea2-11e9-bf44-02d2fb1aa1d7.jpg"
---

<p class="intro">Het is over en uit voor Cardiff City in de Premier League. De club uit Wales verloor de thuiswedstrijd tegen Crystal Palace met 3-2 en is daardoor gedegradeerd.</p> <p>Meer dan de 18e plaats zit er niet meer in voor de ploeg van coach Neil Warnock. Cardiff volgt nummer 19 Fulham en nummer 20 Huddersfield Town naar het Championship.</p><p>De nederlaag van Cardiff zorgde voor grote opluchting bij nummer 17 Brighton Hove &amp; Albion. De ploeg van Davy Pröpper en Jürgen Locadia weet zich verzekerd van een langer verblijf op het hoogste Engelse niveau.</p><p>Eigen doelpunt</p><p>Wilfried Zaha zette Crystal Palace na een klein half uur op voorsprong en vanaf dat moment leek Cardiff er al niet meer in te geloven. De ploeg kwam door een eigen doelpunt van Martin Kelly weliswaar op 1-1, maar Michy Batshuayi maakte er al snel 2-1 voor Palace van.</p><p>In de tweede helft liepen de bezoekers uit naar 3-1 door een goal van Andros Townsend. De treffer van Cardiff-aanvaller Bobby Read vlak voor het einde van de wedstrijd was er slechts een voor de statistieken.</p><p>Fulham</p><p>Fulham was al gedegradeerd en verloor op de voorlaatste speeldag met 1-0 van Wolverhampton Wanderers. Ryan Babel speelde het hele duel. West Ham United won in eigen stadion met 3-0 van Southampton. Marko Arnautovic verzorgde de eerste twee treffers van The Hammers.</p><p>Bekijk hier de uitslagen, stand en het programma in de Premier League</p>
