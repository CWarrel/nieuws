---
layout: post
title: "'Wall Street opent met kleine minnen'"
date: Tue, 09 Apr 2019 14:40:42 +0200
category: financieel
externe_link: "https://www.telegraaf.nl/financieel/3417737/wall-street-opent-met-kleine-minnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e728ed7a-5ac4-11e9-8596-02d1dbdc35d1.jpg"
---

<p class="intro">De aandelenbeurzen in New York openen dinsdag waarschijnlijk met kleine verliezen. Beleggers houden hun kruit droog in aanloop naar een volle agenda later deze week. De halfjaarlijkse vergadering van het Internationaal Monetair Fonds (IMF) en de Wereldbank in Washington gaan van start. Verder komen grote Amerikaanse banken met de cijfers over het eerste kwartaal. Daarnaast blijven de handelsspanningen voor nieuws zorgen op de financiële markten.</p> <p>President Donald Trump dreigde met importheffingen op 11 miljard dollar aan uiteenlopende goederen gemaakt in de Europese Unie van wijn en kaas tot luchtvaartproducten. De Verenigde Staten willen hiermee de EU dwingen om van haar ,,schadelijke'' subsidies aan vliegtuigbouwer Airbus af te stappen. De EU beloofde anderzijds eigen heffingen op de Amerikaanse goederen voor te bereiden inzake de steun die de Amerikaanse overheid aan vliegtuigfabrikant Boeing verschaft. De nieuwe tarieven op de EU-goederen zouden bovenop de al bestaande heffingen op Europees staal en aluminium komen.</p><p>Verder blijft de brexit in focus. De Britse regeringsleider Theresa May komt op bezoek bij haar Duitse tegenhanger Angela Merkel en de Franse president Emmanuel Macron om over de brexit te praten. Daarnaast is er woensdag een speciale EU-top over de brexit. May wil dat brexit tot 30 juni wordt uitgesteld.</p><p>Facebook</p><p>Socialemediagigant Facebook kan in beweging komen. Het bedrijf gaat wereldwijd zijn gebruiksvoorwaarden aanpassen. Het bedrijf gaat een verduidelijking toevoegen dat de gegevens van gebruikers voor commerciële doeleinden worden gebruikt. Ook komt er opheldering over hoe een Facebook-account kan worden verwijderd.</p><p>Het in Las Vegas gevestigde Wynn Resorts wordt waarschijnlijk een negatieve uitschieter bij aanvang van de handel. Het Amerikaanse casinobedrijf stuurde een overnamevoorstel van 7,1 miljard dollar naar de Australische branchegenoot Crown Resorts.</p><p>De Dow-Jonesindex sloot maandag 0,4 procent lager op 26.341,02 punten. De brede S&amp;P 500 ging met 0,1 procent omhoog tot 2895,77 punten. Technologiebeurs Nasdaq pluste 0,2 procent bij tot 7953,88 punten.</p>
