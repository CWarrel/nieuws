---
layout: post
title: "De sport van dinsdag bij de NOS"
date: Tue, 07 May 2019 06:19:27 +0200
category: sport
externe_link: "https://nos.nl/l/2283529"
feature_image: "https://nos.nl/data/image/2019/05/07/548296/1008x567.jpg"
---

<p>Het is vooral de Champions League wat de klok slaat vandaag. Hoe kan het ook anders in de week van de returns van de halve finales, waarvan de eerste vanavond al op het programma staat.</p>
<p>Daarin is nog geen hoofdrol weggelegd voor Ajax. De Amsterdammers hopen morgen in eigen huis het karwei af te maken tegen Tottenham Hotspur, dat vorige week in Londen al met 1-0 werd verslagen.</p>
<p>Uiteraard wordt er vast vooruitgeblikt naar dat duel in de Johan Cruijff Arena, waar Ajax-coach Erik ten Hag om 15.15 uur een persconferentie geeft. Die is rechtstreeks te volgen via een livestream op NOS.nl en de NOS-app. </p>
<h2>Liverpool-Barcelona</h2>
<p>In het Sportjournaal wordt het vizier ook gericht op de halve eindstrijd van vanavond, het duel tussen Liverpool en Barcelona. De Catalanen, met sterspeler Lionel Messi in hun midden, beginnen het karwei op Anfield om 21.00 uur met een 3-0 thuiszege in de achterzak.</p>
<p>Het verloop van de wedstrijd zal live te volgen zijn via het liveblog op NOS.nl en de NOS-app en via het radioverslag in Langs de Lijn En Omstreken op NPO Radio 1. Aan het eind van de avond zal in het late Journaal op NPO 1 een korte samenvatting te zien zijn.</p>
<h2>PSV en volleybal</h2>
<p>Terwijl Ajax druk in de weer was met bekervoetbal op nationaal en internationaal niveau bereidde PSV, de rivaal in de kampioensstrijd in de eredivisie, zich voor op het competitieslot. Hoe staan de Eindhovenaren ervoor? </p>
<p>Verder aandacht voor de Nederlandse volleybalmannen. Zij maken zich onder leiding van de nieuwe bondscoach Roberto Piazza op voor een belangrijke periode waarin onder meer kwalificatie voor de Olympische Spelen moet worden afgedwongen en het EK in eigen huis op stapel staat.</p>
