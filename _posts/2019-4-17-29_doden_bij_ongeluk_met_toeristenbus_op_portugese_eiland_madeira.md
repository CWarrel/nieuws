---
layout: post
title: "29 doden bij ongeluk met toeristenbus op Portugese eiland Madeira"
date: Wed, 17 Apr 2019 20:58:33 +0200
category: nieuws
externe_link: "https://nos.nl/l/2280937"
feature_image: "https://nos.nl/data/image/2019/04/17/544399/1008x567.jpg"
---

<p>Op het Portugese eiland Madeira is een bus met toeristen van de weg geraakt en van een heuvel gereden. De bus ligt op zijn kant tegen een huis aan. Lokale autoriteiten melden dat er 29 doden zijn en 27 gewonden.</p>
<p>Volgens de autoriteiten zijn de meeste slachtoffers Duitse toeristen. De chauffeur en een gids zouden gewond zijn geraakt. Het Duitse ministerie van Buitenlandse Zaken laat alleen weten dat er "mogelijk" Duitse slachtoffers zijn.</p>
<p>Het Nederlandse ministerie van Buitenlandse Zaken heeft van de Portugese autoriteiten begrepen dat er voor zover bekend geen Nederlandse slachtoffers zijn.</p>
<h2>Veel paastoeristen</h2>
<p>De bus raakte door nog onbekende oorzaak van de weg in Cani√ßo, in het zuidoosten van het eiland. Het zou misgegaan zijn in een bocht.</p>
<p>Correspondent Edwin Winkels zegt dat het ongeluk rond 18.30 uur lokale tijd gebeurde op de weg van het vliegveld naar de plaats Funchal, terwijl het druk is op Madeira. "Het eiland zit momenteel vol met toeristen vanwege de paasvakantie."</p>
<p>Madeira ligt zo'n 875 kilometer van het Portugese vasteland, op de hoogte van Marokko.</p>
<p>Bekijk hier de eerste beelden van het ongeluk: </p>
