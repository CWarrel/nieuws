---
layout: post
title: "Terugval Shell speelt AEX parten"
date: Fri, 26 Apr 2019 16:07:00 +0200
categories: 
- financieel 
- koersen 
externe_link: "https://www.telegraaf.nl/financieel/3498885/terugval-shell-speelt-aex-parten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/39f0b4e2-6831-11e9-b144-0255c322e81b.jpg"
---

<p class="intro">De voorzichtige start op Wall Street hield de Amderdamse beurs vrijdag in de late middaghandel licht in het rood. Bij de hoofdfondsen speelde vooral de terugval van RD Shell de AEX parten. KPN kon op flinke kopersinteresse rekenen na goed ontvangen resultaten.</p> <p>Rond vier uur stond de AEX 0,2% lager op 565,99 punten. De AMX daalde 0,7% naar 811,49 punten.</p><p>Elders in Europa wonnen de DAX en de CAC beide 0,2%.</p><p>In de middag kregen beleggers een beter dan verwacht Amerikaans groeicijfer voorgeschoteld. In het eerste kwartaal nam de grootste economie wereldwijd met 3,2% toe terwijl een plus van 2,5% was voorzien. Philip Marey, econoom bij Rabobank, benadrukt dat het groeicijfer uit de VS een mooie opsteker was. „ In het groeicijfer zat een bijdrage door een opbouw van de voorraden vanwege de impact van de handelsoorlog en daarnaast heeft de overheid extra geld uitgegeven.” Wel wijst hij er op dat de vraag vanuit de consumenten is teruggevallen en ook de investeringen bij het bedrijfsleven niet overhielden mede doordat de effecten van de belastingverlagingen er uit zijn gelopen. Wall Street kwam vanmiddag met kleine verliezen uit de startblokken ondanks .</p><p>De Rabo-econoom verwacht dat de Amerikaanse centrale bank (Fed) bij de toelichting op het rentebesluit van komende week positiever zal zijn over het economische klimaat in de VS. „De Fed zal naar verwachting benadrukken dat er onderliggend nog voldoende dynamiek in de Amerikaanse economie zit, maar nog geen reden zal zien om de afwachtende houding bij het rentebeleid te laten varen.”</p><p>Bij de Nederlandse hoofdfondsen viel betalingsverwerker Adyen 1,1% terug. Staalgigant ArcelorMittal verloor 1,2%. RD Shell leverde 1,6% in, onder invloed de sterke terugval van de olieprijzen en de zwakke cijfers van de Amerikaanse branchegenoot ExxonMobil. De personeelsacties in Moerdijk en Pernis zijn vanmiddag gestopt.</p><p>Biotechnologiebedrijf Galapagos zakte 0,7%, ondanks een lager dan voorzien kwartaalverlies.</p><p>KPN had de koppositie stevig in handen en steeg 2,9%. Het telecombedrijf zag de omzet en het bedrijfsresultaat in het eerste kwartaal licht dalen.</p><p>Chipmachineproducent ASML klom gecorrigeerd voor de ex-dividendnotering 0,3%, ondanks een winstwaarschuwing door zijn belangrijke klant Intel.</p><p>ABN Amro werd gecorrigeerd voor de ex-dividendnotering 0,7% meer waard.</p><p>Bij de middelgrote fondsen belandde Wereldhave met een verlies van 5,3% in de achterhoede. Het vastgoedbedrijf had in het eerste kwartaal veel last van faillissementen, waaronder van Intertoys, CoolCat en Sissy-Boy.</p><p>Fugro dook 6,5% omlaag. De bodemonderzoeker voerde de omzet in het eerste kwartaal duidelijk op, maar het resultaat viel tegen.</p><p>Signify zakte 1,3%, hoewel de kwartaalwinst minder daalde dan waarvoor werd gevreesd. Bonsee benadrukt dat het verlichtingsbedrijf last heeft van wintsnemingen na de goede prestatie van de koers in de voorbije weken.</p><p>De toeleverancier aan de chipsector Besi verloor 2,3%, na de publicatie van een fors lagere kwartaalwinst en een tegenvallende omzetprognose.</p><p>Optiekketen GrandVision daalde 1,2% doordat de winstgevendheid in het eerste kwartaal iets tegenviel.</p><p>Speciaalchemieconcern Corbion steeg 1,7%. De gerealiseerde omzetstijging in het eerste kwartaal ging gepaard met een lager resultaat. Intertrust liet na de tik van een dag eerder in reactie op de resultaten een mooi herstel van 3,5% zien.</p><p>Volg de beurs op de voet met de DFT Koersen-app. Download hier voor iPhone of voor Android</p>
