---
layout: post
title: "WikiLeaks-klokkenluider Julian Assange gearresteerd in Londen"
date: Thu, 11 Apr 2019 11:40:05 +0200
category: buitenland
externe_link: "https://www.telegraaf.nl/nieuws/3429475/wiki-leaks-klokkenluider-julian-assange-gearresteerd-in-londen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7c0cd504-5c47-11e9-a27a-02d1dbdc35d1.jpg"
---

<p class="intro">Ecuador heeft het diplomatiek asiel van Julian Assange ingetrokken. De WikiLeaks-oprichter werd kort daarna in de ambassade in Londen gearresteerd door de Britse politie.</p> <p>Assange zat sinds 2012 in de ambassade van het Zuid-Amerikaanse land. Hij kreeg daar asiel, maar Ecuador wil hem niet langer onderdak bieden. De activist vreesde dat hij zal worden uitgeleverd aan de Verenigde Staten waar hij vervolgd kan worden voor het publiceren van geheime informatie via de klokkenluiderssite.</p><p>Assange meldde zich destijds bij de ambassade om te voorkomen dat hij zou worden overgedragen aan de Zweedse autoriteiten. Die wilden hem aan de tand voelen vanwege beschuldigingen van seksueel wangedrag. De Zweedse justitie heeft het onderzoek inmiddels gestaakt, maar Assange zit nog steeds in zijn schuilplaats.</p><p>De VS houden Assange verantwoordelijk voor het onthullen van Amerikaanse documenten uit de oorlogen in Afghanistan en Irak op het WikiLeaks-platform. Tijdens de Amerikaanse verkiezingscampagne in 2016 publiceerde WikiLeaks door hackers gestolen e-mails van de Democratische Partij. Die waren schadelijk voor Hillary Clinton, die de verkiezingen later verloor van Donald Trump.</p>
