---
layout: post
title: "ING verhoogt advies voor Van Lanschot"
date: Thu, 18 Apr 2019 09:58:02 +0200
categories: 
- financieel 
- koersen 
externe_link: "https://www.telegraaf.nl/financieel/3463296/ing-verhoogt-advies-voor-van-lanschot"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fe59d6c0-61af-11e9-b843-0218eaf05005.jpg"
---

<p class="intro">ING verhoogt zijn advies voor Van Lanschot Kempen van hold naar buy. De financieel dienstverlener heeft zich de afgelopen jaren met succes gespecialiseerd in vermogensbeheer, terwijl niet-kernactiviteiten zoals kredietverlening zijn afgeslankt. Dat vertaalt zich volgens de kenners in bijzondere kapitaaluitkeringen, vergelijkbaar met het speciaaldividend van 1,50 euro per aandeel vorig jaar.</p> <p>In de toekomst zal Van Lanschot zich meer gaan roeren op het overnamevlak, verwachten ze. De marktvorsers denken evenwel niet dat eventuele aankopen ten koste gaan van beloningen voor aandeelhouders, omdat Van Lanschot nog een aanzienlijk kapitaaloverschot heeft. Wel blijft het zaak om goed op de kosten te letten, schrijft ING.</p><p>ING handhaaft zijn koersdoel van Van Lanschot op 25 euro. Het aandeel stond donderdagochtend omstreeks 09.50 uur 0,5 procent hoger op 21,25 euro.</p>
