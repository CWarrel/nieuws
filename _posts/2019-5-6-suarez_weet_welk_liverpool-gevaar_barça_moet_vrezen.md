---
layout: post
title: "Suarez weet welk Liverpool-gevaar Barça moet vrezen"
date: Mon, 06 May 2019 19:24:20 +0200
category: sport
externe_link: "https://www.telegraaf.nl/sport/3544776/suarez-weet-welk-liverpool-gevaar-barca-moet-vrezen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/29f697a8-702b-11e9-ae89-0255c322e81b.jpg"
---

<p class="intro">Luis Suarez weet als geen ander wat Barcelona dinsdag bij Liverpool in de halve finales van de Champions League te wachten staat.</p> <p>„Het is moeilijk om in een stadion te spelen dat zoveel historie heeft”, zei de Uruguayaanse aanvaller, die tussen 2011 en 2014 voor de ’Reds’ uitkwam. „Anfield is echt heel speciaal. Vanaf de eerste seconde zal Liverpool met veel intensiteit en enthousiasme spelen. We zullen daarnaast moeten oppassen voor hun lengte. Dat kan voor ons heel gevaarlijk zijn”, doelde hij onder meer op de kopkracht van verdediger Virgil van Dijk.</p><p>Mooie herinneringen</p><p>Suarez heeft naar eigen zeggen mooie herinneringen overgehouden aan zijn tijd in Liverpool. „Het is voor mij heel erg leuk om hier nu weer terug te zijn. Dankzij Liverpool heb ik op Anfield prachtige momenten beleefd.”</p><p>Suarez opende vorige week in de thuiswedstrijd tegen Liverpool (3-0) op zeer fraaie wijze de score. „We komen naar Anfield met een goede uitslag op zak, maar we zullen heel waakzaam moeten zijn. We moeten Liverpool met veel respect bestrijden.”</p><p>Valverde</p><p>Coach Ernesto Valverde wil dat Barcelona de return op Anfield gaat spelen alsof het een finale is. „We moeten niet aan het resultaat in Camp Nou denken, dat zou fout zijn. Het gaat erom wat er hier gebeurt. We willen deze wedstrijd winnen. Dat zal moeilijk genoeg worden, want de fans kunnen op Anfield absoluut iets teweeg brengen. We zullen geen moment rust krijgen. Mentaal moeten we daarop voorbereid zijn.”</p>
