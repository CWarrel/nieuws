---
layout: post
title: "Primeur voor renner Geoghegan Hart in de Alpen"
date: Mon, 22 Apr 2019 16:08:23 +0200
category: sport
externe_link: "https://nos.nl/l/2281573"
feature_image: "https://nos.nl/data/image/2019/04/22/545374/1008x567.jpg"
---

<p>Tao Geoghegan Hart heeft zijn eerste zege als profwielrenner geboekt. De 24-jarige Brit van Team Sky won de openingsrit in de Ronde van de Alpen, de vijfdaagse koers in de Italiaanse en Oostenrijkse Alpen die geldt als goede voorbereiding op de Giro d'Italia die volgende maand van start gaat.</p>
<p>In de rit van 144 kilometer rond Kufstein werd meteen flink geklommen. Op de laatste klim van de dag ging Vincenzo Nibali (Bahrain-Merida) in de aanval. Sky-renner Chris Froome had daarop geen antwoord, maar diens ploeggenoten Geoghegan Hart en Pavel Sivakov konden samen met Rafal Majka (Bora) wel mee.</p>
<p>De vier begonnen vervolgens met 0.30 voorsprong aan de afdaling naar Kufstein, maar de achtervolgers, met de renners van Astana aan het roer, reden het gaatje dicht. In de nauwe straten van Kufstein trok Sivakov de sprint aan voor Geoghegan Hart en die maakte het vervolgens vakkundig af.</p>
<p>Geoghegan Hart is ook de eerste leider in de Ronde, die vorig jaar gewonnen werd door Thibaut Pinot. Aan de Ronde van de Alpen doen dit jaar geen Nederlanders mee.</p>
