---
layout: post
title: "Nestlé voor rechter om ’nepwater’"
date: Tue, 02 Apr 2019 12:22:49 +0200
categories: 
- financieel 
- geld 
externe_link: "https://www.telegraaf.nl/financieel/3381412/nestle-voor-rechter-om-nepwater"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5eb7a586-5587-11e9-9f98-0217670beecd.jpg"
---

<p class="intro">Unilever-concurrent Nestlé heeft consumenten om de tuin geleid door zijn flessen met gezuiverd Poland Spring-water met grondwater te vullen en als topmerk veel te duur te verkopen.</p> <p>Tegen die claim van honderden consumenten moet het Zwitserse miljardenbedrijf zich gaan verdedigen nu een Amerikaanse federale rechter eist dat de rechtszaak door kan gaan.</p><p>Nestlé, ’s werelds grootste waterbottelaar, noemt de klachten van afgelopen maanden ongegrond en vroeg de Amerikaanse rechter om afwijzing van de schadeprocedure, meldt de New York Post.</p><p>Meer consequenties</p><p>Het gaat om een omvangrijke schadezaak en uiteindelijk miljoenen flessen met water. De uitspraak kan consequenties krijgen voor alle waterflessen die de grote bottelaar wereldwijd verkoopt.</p><p>Consumenten uit acht Amerikaanse staten mogen met de uitspraak in de hand nu hun schadeclaims neerleggen bij Nestlé Waters North America wegens misleiding van klanten.</p><p>Dat kan een langjarige rechtszaak worden, omdat Nestlé stellig ontkent fouten te hebben gemaakt.</p><p>Kopers van het water lazen op het etiket dat Poland Spring ’100% natuurlijk bronwater’ is. In werkelijkheid zat er grondwater in, maar dat voldoet volgens de Zwitsers wel degelijk aan alle gezondheidseisen.</p><p>Argusogen</p><p>Geen enkel water dat Nestlé verkoopt heeft zijn oorsprong in een volledig natuurlijke bron, stelde het concern.</p><p>Een rechter had afgelopen mei wel een eerdere rechtsprocedure van de consumenten en hun advocaten afgewezen.</p><p>Verschillende staten kijken met argusogen naar de rechtszaak: als de klagers gelijk krijgen, zouden de basiseisen voor wat bronwater genoemd mag worden drastisch kunnen wijzigen.</p><p>Bottelaar Nestlé kampt met meer tegenslag: bij een test van Aqua, Aquafina, Dasani, Evian, Nestle Pure Life en San Pellegrino in negen landen werden kleine restanten plastic aangetroffen, vermoedelijk tijdens de verpakking ontstaan.</p>
