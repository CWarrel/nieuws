---
layout: post
title: "Louis van Gaal komt weer met verhaal over zijn leven"
date: Thu, 11 Apr 2019 14:06:03 +0200
categories: 
- entertainment 
- sterren 
externe_link: "https://www.telegraaf.nl/entertainment/3430633/louis-van-gaal-komt-weer-met-verhaal-over-zijn-leven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3042803c-5c52-11e9-bda1-02d2fb1aa1d7.jpg"
---

<p class="intro">Tien jaar nadat hij zelf zijn autobiografie heeft geschreven, komt Louis van Gaal weer met een boek. Dit keer laat de 67-jarige Amsterdammer zijn levensverhaal optekenen door Robert Heukels.</p> <p>De biografie wordt uitgegeven door Nieuw Amsterdam en verschijnt in het voorjaar van 2020. In 2009 kwam het boek Louis van Gaal, biografie &amp; visie op de markt. Het zwaarlijvige boekwerk bestond uit twee delen: een verhaal over zijn leven en een boek waarin hij zijn visie en oefenstof toelicht. Die autobiografie verscheen kort nadat hij AZ naar de landstitel had geleid.</p><p>Van Gaal beleefde daarna roerige jaren bij Bayern München, het Nederlands elftal en Manchester United. Sinds 2016 heeft de succesvolle trainer geen club meer. „Het is tijd om mijn eigen verhaal te vertellen”, zegt Van Gaal. „Er zijn in de loop der jaren veel boeken over mij geschreven, met dit boek vertel ik hoe het echt is gegaan.”</p><p>Namens uitgeverij Nieuw Amsterdam zegt Janneke Louman: „Louis van Gaal is de meest succesvolle Nederlandse voetbalcoach aller tijden en heeft daarnaast velen geïnspireerd met zijn levensverhaal. We zijn heel trots dat wij dit boek mogen uitgeven.”</p>
