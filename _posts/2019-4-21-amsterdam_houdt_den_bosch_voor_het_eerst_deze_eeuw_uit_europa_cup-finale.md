---
layout: post
title: "Amsterdam houdt Den Bosch voor het eerst deze eeuw uit Europa Cup-finale"
date: Sun, 21 Apr 2019 13:33:58 +0200
category: sport
externe_link: "https://nos.nl/l/2281419"
feature_image: "https://nos.nl/data/image/2019/04/21/545115/1008x567.jpg"
---

<p>De hockeysters van Amsterdam kunnen maandag proberen voor het eerst in vijf jaar de EuroHockey Club Cup te winnen. In de halve finale werd na een meeslepend gevecht in het Wagener Stadion afgerekend met het favoriete Den Bosch (1-0).</p>
<p>Den Bosch plaatste zich sinds 1999 elk jaar voor de finale en won ook zeventien van de twintig keer de eindstrijd. Maar aan die imponerende reeks kwam zondagmiddag een einde.</p>
<p>Amsterdam nam meteen het initiatief en kwam via een strafcornervariant door Charlotte Vega al snel op voorsprong. Charlotte Adegeest leek de marge zelfs te verdubbelen, maar scoorde van iets buiten de cirkel.</p>
<h2>Spannende strijd</h2>
<p>Vanaf het tweede kwart kwam Den Bosch, dat als koploper in de hoofdklasse een punt meer heeft dan Amsterdam, beter in de wedstrijd. Er ontspon zich een spannende strijd, waarin Amsterdam na de vroege treffer van Vega knap standhield.</p>
<p>In de finale treft Amsterdam maandag de winnaar van het duel tussen Real Sociedad en Der Club an der Alster. Den Bosch treft de verliezer van die wedstrijd in de strijd om de derde plek.</p>
