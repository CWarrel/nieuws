---
layout: post
title: "Giro-concurrent Dumoulin slaat slag in Romandië"
date: Wed, 01 May 2019 17:30:10 +0200
categories: 
- sport 
- wielrennen 
externe_link: "https://www.telegraaf.nl/sport/3523517/giro-concurrent-dumoulin-slaat-slag-in-romandie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/60aca95c-6c2c-11e9-8c76-02d1dbdc35d1.jpg"
---

<p class="intro">Primoz Roglic heeft de eerste etappe van de Ronde van Romandië op zijn naam geschreven. De Sloveense kopman van Team Jumbo-Visma bleef na een rit vanuit Neuchãtel 168,4 kilometer verderop in La Chaux-de-Fonds zijn concurrenten voor de eindzege voor.</p> <p>De Fransman David Gaudu en de Portugees Rui Costa werden respectievelijk tweede en derde in de sprint van de klassementsmannen.</p><p>Roglic, die vorig jaar de Zwitserse etappekoers won, nam de leiderstrui over van zijn landgenoot Jan Tratnik, die dinsdag verrassend de proloog won. Roglic moest toen nog genoegen nemen met de tweede plaats. Roglic heeft in het klassement een voorsprong van 10 seconden op Costa en 12 tellen op Gaudu. De Nederlander Steven Kruijswijk staat zevende op 17 seconden.</p><p>Met veel klimkilometers was het een dag voor aanvallers. Vanaf het begin probeerden verschillende renners weg te komen en ontstonden er meerdere kopgroepen. Vlak na de laatste hellende meters van de dag, toen het peloton weer bijeen was, ging de Duitser Emanuel Buchmann ervandoor. Hij bleef in eerste instantie alleen vooruit. Drie renners waagden succesvol de sprong: de Britse Tourwinnaar Geraint Thomas, Canadees Michael Woods en Gaudu.</p><p>Onder aanvoering van Jumbo-Visma met Kruijswijk in de hoofdrol werden de koplopers vlak voor de finish ingelopen. Roglic liet daarna zien naast tijdrijden ook goed te kunnen sprinten.</p><p>De voorbereidingskoers op de Giro eindigt zondag met een tijdrit over 16,9 kilometer in Genève.</p>
