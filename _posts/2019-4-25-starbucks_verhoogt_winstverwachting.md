---
layout: post
title: "Starbucks verhoogt winstverwachting"
date: Thu, 25 Apr 2019 22:28:56 +0200
categories: 
- financieel 
- koersen 
externe_link: "https://www.telegraaf.nl/financieel/3497959/starbucks-verhoogt-winstverwachting"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ee36f1ee-6798-11e9-8c76-02d1dbdc35d1.jpg"
---

<p class="intro">Starbucks heeft de winstverwachting voor heel het jaar verhoogd. De koffieketen deed het afgelopen kwartaal goede zaken in de Verenigde Staten, waar het meer klanten naar zijn filialen wist te trekken. Ook hogere prijzen deden een duit in het zakje.</p> <p>Starbucks rekent nu voor 2019 op een winst per aandeel in een bandbreedte van 2,75 dollar tot 2,79 dollar. Eerder stond die prognose nog op 2,68 dollar tot 2,73 dollar. In het afgelopen tweede kwartaal van zijn boekjaar kwam de winst uit op 663,2 miljoen dollar, of 0,53 dollar per aandeel. Een jaar geleden was dat nog 660,1 miljoen dollar.</p><p>Starbucks zette een omzet van ruim 6,3 miljard dollar in de boeken. Ook dat was hoger dan een jaar terug, toen er nog voor iets meer dan 6 miljard dollar aan opbrengsten werden gerealiseerd. Het aandeel Starbucks ging in de Amerikaanse nabeurshandel duidelijk omhoog.</p>
