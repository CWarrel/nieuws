---
layout: post
title: "Pensioenen iets sterker, maar korting niet afgewend"
date: Wed, 01 May 2019 15:50:08 +0200
categories: 
- financieel 
- geld 
externe_link: "https://www.telegraaf.nl/financieel/3522759/pensioenen-iets-sterker-maar-korting-niet-afgewend"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/68ed1f70-6c18-11e9-966f-0217670beecd.jpg"
---

<p class="intro">De gemiddelde dekkingsgraad van Nederlandse pensioenfondsen is iets verbeterd in april: van 106 naar 107%. De beleidsdekkingsgraad, die leidend is voor kortingen en indexatie, is in april stabiel gebleven op 108%. Dit is de gemiddelde dekkingsgraad van de afgelopen twaalf maanden.</p> <p>Dat blijkt uit de Pensioenthermometer van Aon, dienstverlener op het gebied van risico, pensionering en gezondheid. Aon houdt dagelijks de dekkingsgraden van pensioenfondsen bij.</p><p>De dekkingsgraad verbeterde iets doordat de rente na de dip van eind maart weer iets is opgelopen en de aandelenbeurzen het goed deden.</p><p>Hoewel de gemiddelde dekkingsgraad ruim boven het wettelijk vereiste minimum van 104,3% ligt, doet een aantal fondsen het een stuk slechter. Ook zal de beleidsdekkingsgraad binnenkort dalen, omdat goede cijfers uit de eerste helft van 2018 dan niet meer worden meegenomen. Het blijft dus mogelijk dat fondsen eind 2019 of in 2020 moeten korten.</p><p>Recent heeft De Nederlandsche Bank de kwartaalcijfers van het eerste kwartaal van 2019 gepubliceerd. Hieruit blijkt een dekkingsgraad van 104,8% aan het einde van het eerste kwartaal van 2019. Ook de grote fondsen hebben hun kwartaalcijfers gepubliceerd.</p><p>De grote fondsen ABP, PFZW en PME sluiten het eerste kwartaal af met een dekkingsgraad van ongeveer 99% en PMT staat op 100%. Hun positie is dus kwetsbaar.</p><p>Volgens de cijfers van DNB staat meer dan de helft van alle pensioenaanspraken uit bij een pensioenfonds met een beleidsdekkingsgraad die onder het wettelijk vereiste ligt. Het gaat in totaal om 1,9 miljoen aanspraken van gepensioneerden op een fonds dat in de gevarenzone zit.</p>
