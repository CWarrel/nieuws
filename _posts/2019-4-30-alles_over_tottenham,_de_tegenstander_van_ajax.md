---
layout: post
title: "Alles over Tottenham, de tegenstander van Ajax"
date: Tue, 30 Apr 2019 09:34:56 +0200
category: jeugdjournaal
externe_link: "http://feeds.nos.nl/~r/jeugdjournaal/~3/C9VZopg0KDs/2282659"
feature_image: "https://nos.nl/data/image/2019/04/30/546947/1008x567.jpg"
---

<p>Ajax speelt vandaag alweer een belangrijke wedstrijd in de Champions League. In de halve finale staan de Amsterdammers tegenover Tottenham Hotspur.</p>
<p>Engeland</p>
<p>Tottenham Hotspur wordt ook wel Tottenham of 'de Spurs' genoemd. Het is een club uit de Engelse hoofdstad Londen en bestaat al sinds 1882. Sinds een paar weken hebben ze een nieuw stadion waar meer dan 62.000 fans in passen. Daar is de wedstrijd vanavond.</p>
<p>Ex-Ajacieden</p>
<p>In de selectie van Tottenham spelen opvallend veel voetballers die eerder bij Ajax speelden: Jan Vertonghen, Toby Alderweireld, Christian Eriksen en Davinson SÃ¡nchez.</p>
<p>Andere sterspelers van Tottenham zijn de aanvallers Harry Kane en Son Heung-min.</p>
<p>Maakt Ajax kans?</p>
<p>Volgens voetbalkenners maakt Ajax best veel kans om de finale te halen. De club gaat de laatste tijd erg goed en heeft Real Madrid en Juventus uitgeschakeld. Tottenham zit juist in een dip. Van de laatste 13 wedstrijden heeft de club er 7 verloren. Bovendien doen twee van hun topspelers niet mee: Kane is geblesseerd en Son is geschorst.</p>
<p>Dat betekent niet dat het makkelijk wordt. Tottenham heeft grote clubs als Internazionale, Dortmund en Manchester City uitgeschakeld. En omdat ze in Engeland geen kampioen meer kunnen worden, is deze wedstrijd extra belangrijk voor de Spurs.</p>
<p>De eerste halve finale begint vanavond om 21:00 uur. De return is woensdag 8 mei in Amsterdam. </p><img src="http://feeds.feedburner.com/~r/jeugdjournaal/~4/C9VZopg0KDs" height="1" width="1" alt=""/>
