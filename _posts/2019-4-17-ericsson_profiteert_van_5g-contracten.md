---
layout: post
title: "Ericsson profiteert van 5G-contracten"
date: Wed, 17 Apr 2019 08:39:57 +0200
categories: 
- financieel 
- koersen 
externe_link: "https://www.telegraaf.nl/financieel/3456700/ericsson-profiteert-van-5-g-contracten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/edae03f2-60db-11e9-84d4-02c309bc01c1.jpg"
---

<p class="intro">De Zweedse producent van netwerkapparatuur Ericsson heeft in het eerste kwartaal winst geboekt, terwijl een jaar eerder nog verlies werd geleden. Investeringen in 5G, een nieuwe en snellere vorm van internet, betalen zich uit in nieuwe contracten met telecombedrijven.</p> <p>Over de eerste drie maanden van dit jaar behaalde Ericsson een nettowinst van 2,4 miljard kroon, omgerekend bijna 230 miljoen euro. Een jaar eerder stond het bedrijf nog 725 miljoen kroon in het rood. De omzet steeg in het eerste kwartaal met 13 procent tot 48,9 miljard kroon</p><p>Ericsson richtte zijn pijlen vooral op markten waar de ontwikkeling van 5G al vergevorderd is, zoals in Noord-Amerika. Dat resulteerde tot dusver in achttien nieuwe contracten voor de levering van 5G-materieel met goede marges. Ericsson waarschuwt evenwel voor minder winstgevende opdrachten in het tweede kwartaal. Het bedrijf liet verder weten gesprekken te voeren met de Amerikaanse autoriteiten over een corruptie-onderzoek. Daarbij mikt Ericsson op een schikking.</p>
