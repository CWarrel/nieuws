---
layout: post
title: "Kamer herdenkt ’meesterjournalist’ Max van Weezel"
date: Tue, 16 Apr 2019 14:15:06 +0200
category: binnenland
externe_link: "https://www.telegraaf.nl/nieuws/3452892/kamer-herdenkt-meesterjournalist-max-van-weezel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7a25713a-6041-11e9-a72a-0255c322e81b.jpg"
---

<p class="intro">De Tweede Kamer heeft dinsdag parlementair journalist en icoon Max van Weezel herdacht. Met zijn overlijden heeft Nederland een „meesterjournalist en markante persoonlijkheid” verloren, zei Kamervoorzitter Khadija Arib.</p> <p>Van Weezel overleed vorige week op 67-jarige leeftijd. Ruim een jaar geleden werd bij hem alvleesklierkanker vastgesteld. Het Binnenhof was vanaf 1976 „het tweede thuis van Max van Weezel”, aldus Arib.</p><p>Ondanks de ernst van de diagnose bleef Van Weezel doorwerken. Tot enkele weken geleden was hij onder meer nog te horen in zijn politieke podcast, die hij samen met EenVandaag-verslaggever Joost Vullings presenteerde. Van Weezel wilde naar eigen zeggen „sterven in het harnas.”</p><p>’Vluchtgedrag’</p><p>„Het is vluchtgedrag en het verlengt mijn leven verder niet, maar ik heb me de laatste maanden zoveel mogelijk vastgehouden aan de strohalm: de wereld gaat door en ik wil er zoveel mogelijk bij zijn en alles zoveel mogelijk blijven volgen”, zei hij onlangs nog in een interview met de VPRO.</p>
