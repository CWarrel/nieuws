---
layout: post
title: "Amal Clooney: nieuw tribunaal seksueel geweld Den Haag"
date: Tue, 23 Apr 2019 19:05:25 +0200
categories: 
- entertainment 
- gossip 
externe_link: "https://www.telegraaf.nl/nieuws/3485582/amal-clooney-nieuw-tribunaal-seksueel-geweld-den-haag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b7e18b40-65f4-11e9-af84-02d2fb1aa1d7.jpg"
---

<p class="intro">De internationale gemeenschap moet seksueel misbruik tijdens oorlogshandelingen kunnen vervolgen en berechten in een internationaal tribunaal in Den Haag. Dit zei de mensenrechtenadvocate Amal Clooney in New York, waar ze de Veiligheidsraad toesprak.</p> <p>Clooney doelde op een speciaal op te richten nieuw tribunaal en niet op het reeds bestaande Internationaal Strafhof (ICC) in Den Haag. Dat hof is al bijna 17 jaar aan het werk, maar heeft nog geen handvol beklaagden veroordeeld. China, Rusland en de VS zien niets in het ICC, wat bovendien geen instelling van de Verenigde Naties is. De Veiligheidsraad heeft internationale tribunalen opgezet zoals dat voor de berechting van de oorlogsmisdaden in voormalig Joegoslavië en in Rwanda.</p><p>Clooney zei tegen de raadsleden dat dit hun ’Neurenberg-moment’ is. In de Duitse stad Neurenberg zijn kort na de Tweede Wereldoorlog door de geallieerden de processen gevoerd tegen kopstukken van het naziregime. Clooney wees op het gruwelijke seksuele geweld dat de afgelopen jaren tegen vrouwen en meisjes is gepleegd door terreurbeweging Islamitische Staat in Irak en Syrië.</p>
