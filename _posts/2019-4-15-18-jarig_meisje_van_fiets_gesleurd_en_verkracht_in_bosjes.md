---
layout: post
title: "18-jarig meisje van fiets gesleurd en verkracht in bosjes"
date: Mon, 15 Apr 2019 15:59:14 +0200
category: binnenland
externe_link: "https://www.telegraaf.nl/nieuws/3447796/18-jarig-meisje-van-fiets-gesleurd-en-verkracht-in-bosjes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/da964d5c-5f86-11e9-bda1-02d2fb1aa1d7.jpg"
---

<p class="intro">Een meisje van 18 jaar oud is zondagnacht van haar fiets geduwd, bedreigd en vervolgens verkracht. De politie start in Heusden (gemeente Asten) een groot onderzoek en is „met spoed op zoek naar getuigen.”</p> <p>Het meisje was zondagavond met vrienden wat gaan drinken in het centrum van Asten, een dorpje onder Helmond. Ze fietste rond 1.00 uur ’s nachts over de Wolfsberg. „Net voor de Kasteellaan werd het meisje van haar fiets geduwd door een onbekende man op een fiets. In de bosjes werd het meisje bedreigd en werden er seksuele handelingen bij haar verricht”, aldus de politie in een opsporingsbericht maandagmiddag.</p><p>De nachtmerrie voor het meisje duurde tot rond 2.45 uur. De dader is er te voet vandoor gegaan. „De fiets van de man bleef achter. Wie herkent deze fiets? Tips zijn welkom!”</p><p>Klopjacht</p><p>In de nasleep van het drama heeft de politie de omgeving afgezet en onder meer met een helikopter en met een speurhond naar de dader gezocht, die Nederlands sprak. Hij droeg een grijze broek en een korte, zwarte jas en was tussen de 20 en 25 jaar oud.</p><p>Hij heeft een beginnende baard en snor en stekeltjeshaar. De man vluchtte weg in de richting van de Kasteellaan. „De technische recherche heeft maandagochtend uitgebreid onderzoek gedaan op de Voorste Heusden en sporen veiliggesteld, waaronder de fiets van de dader. Het meisje is opgevangen door specialisten van de zedenpolitie, die met haar in gesprek gaan”, aldus de politie.</p><p>Mogelijke getuigen</p><p>Terwijl het meisje door de dader toegetakeld werd in de bosjes, zijn er meerdere auto’s langsgereden. De fietsen van de dader en het slachtoffer lagen enige tijd in een sloot. De politie hoopt dat iemand dat is opgevallen.</p><p>Informatie is welkom bij de politie op 0900-8844. Blijf je liever anoniem? Bel dan 0800-7000.</p>
