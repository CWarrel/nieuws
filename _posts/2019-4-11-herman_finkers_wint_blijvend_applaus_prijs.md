---
layout: post
title: "Herman Finkers wint Blijvend Applaus Prijs"
date: Thu, 11 Apr 2019 13:21:02 +0200
categories: 
- entertainment 
- sterren 
externe_link: "https://www.telegraaf.nl/entertainment/3430270/herman-finkers-wint-blijvend-applaus-prijs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e3c16472-5c4b-11e9-92e5-02d2fb1aa1d7.jpg"
---

<p class="intro">Herman Finkers is dit jaar de winnaar van de Blijvend Applaus Prijs. De cabaretier krijgt de oeuvreprijs in november uitgereikt, zo heeft de organisatie donderdag bekendgemaakt.</p> <p>„Herman Finkers is een virtuoos theatermaker en volbloed komiek die miljoenen Nederlanders heeft laten schateren om de absurditeiten in zijn hoofd”, staat in het juryrapport. „De grap was vele jaren zijn heilige doel. Maar nu zijn eigen leven daar aanleiding toe geeft, weet hij de lach ook op weergaloze wijze met de traan te vermengen.”</p><p>Aan de Blijvend Applaus Prijs is een bronzen sculptuur van Iris Le Rütte en een bedrag van 5000 euro verbonden. De uitreiking is op 17 november in De Kleine Komedie in Amsterdam. Het is de negentiende keer dat de prijs wordt uitgereikt.</p>
