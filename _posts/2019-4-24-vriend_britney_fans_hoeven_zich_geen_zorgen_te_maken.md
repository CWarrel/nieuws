---
layout: post
title: "Vriend Britney: fans hoeven zich geen zorgen te maken"
date: Wed, 24 Apr 2019 08:33:36 +0200
categories: 
- entertainment 
- gossip 
externe_link: "https://www.telegraaf.nl/entertainment/3486899/vriend-britney-fans-hoeven-zich-geen-zorgen-te-maken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e72a8af8-665a-11e9-bbde-0217670beecd.png"
---

<p class="intro">De vriend van Britney Spears is dankbaar voor alle steunbetuigingen van fans sinds de opname van de zangeres in een kliniek. „Maar het gaat prima met haar, dus niemand hoeft zich zorgen te maken”, aldus Sam Asghari voor de camera’s van TMZ.</p> <p>Britney checkte vorige maand in bij de kliniek om zich te richten op haar mentale gezondheid. De zangeres zou worstelen met de ziekte van haar vader. Ze legde haar carrière in januari voor onbepaalde tijd stil om zich volledig op haar familie te kunnen richten. TMZ meldde eerder deze week dat een verkeerde combinatie van medicijnen waarschijnlijk heeft bijgedragen aan haar problemen. Ze zou inmiddels experimenteren met een nieuwe samenstelling.</p><p>Sam liet dinsdag weten dat het erg goed met zijn vriendin gaat. „Het is geweldig dat haar fans zo met haar meeleven, maar ze hoeven zich geen zorgen te maken want ze doet het fantastisch.”</p><p>Het zusje van Britney, Jamie Lynn Spears, reageerde dinsdag op Instagram op de #FreeBritney-beweging, een groep mensen die denkt dat de familie van de zangeres haar tegen haar wil heeft laten opnemen. „Ik ben er al langer voor haar dan wie dan ook. Ik hou ontzettend veel van mijn zus. Iedereen die het tegenovergestelde beweert mag opzouten met alle comments over zaken die ze niet begrijpen”, aldus Jamie Lynn.</p>
