---
layout: post
title: "Tesla gooit koers om en gaat op zoek naar nieuw geld"
date: Fri, 03 May 2019 03:21:20 +0200
categories: 
- financieel 
- economie 
externe_link: "https://nos.nl/l/2283028"
feature_image: "https://nos.nl/data/image/2019/05/03/547517/1008x567.jpg"
---

<p>Tesla gaat nieuwe aandelen en obligaties uitgeven om 2,3 miljard dollar op te halen voor het opstarten van de productie in China en de ontwikkeling van nieuwe modellen. Daarmee zet Tesla-topman Elon Musk een punt achter het beleid dat zijn verlieslijdende elektrische auto-bedrijf geen nieuwe leningen en investeringen nodig heeft.</p>
<p>De grootschalige verkoop van de nieuwe Model 3-auto en een efficiÃ«ntie-operatie hadden dit jaar voor winstcijfers moeten zorgen. Maar de verkoopcijfers vallen tegen en na een winstgevend laatste halfjaar van 2018 geeft Musk toe dat het bedrijf nieuw geld nodig heeft. Hij steekt zelf ook 10 miljoen dollar in zijn bedrijf.</p>
<p>Musk betitelde zijn eerdere koers om geen nieuw geld aan te trekken als een "Spartaans dieet", maar hintte vorige maand al op een omslag toen hij zei dat het voor een bedrijf "gezond is om een tijdje een Spartaans dieet aan te houden".</p>
<h2>Moeizame start</h2>
<p>Tesla is in 2003 opgericht, maar maakte vorig jaar pas voor het eerst winst. De waardering van beleggers in het bedrijf schommelt ook enorm. Ondanks de belofte van Musk in 2019 winst te gaan maken, begon het jaar moeizaam. Het verlies in het eerste kwartaal van 700 miljoen dollar was ook veel groter dan verwacht.</p>
<p>Tesla wijt de tegenvallende cijfers aan leveringsproblemen. Zo duurde het door logistieke problemen langer dan gepland om de Model 3 buiten de Verenigde Staten aan de man te brengen.</p>
