---
layout: post
title: "AC Milan houdt zicht op Champions League na zege op Bologna"
date: Mon, 06 May 2019 23:36:50 +0200
category: sport
externe_link: "https://nos.nl/l/2283522"
feature_image: "https://nos.nl/data/image/2019/05/06/548275/1008x567.jpg"
---

<p>AC Milan blijft in de race voor de twee Champions League-tickets die er nog in de Italiaanse Serie A te vergeven zijn. De Milanezen wonnen maandagavond thuis met 2-1 van Bologna en delen nu - met nog drie speelronden voor de boeg - de vijfde plaats met AS Roma op drie punten achterstand van Atalanta en vier van Internazionale.</p>
<p>De zege kwam niet zonder slag of stoot tot stand, al leek er lange tijd weinig aan de hand voor Milan dat voor rust op voorsprong kwam via Suso, die zich knap vrijspeelde en vanaf de rand van het strafschopgebied de hoek vond. In de 67ste minuut verdubbelde Fabio Borini de marge door alert te reageren na een redding van Bologna-doelman Lukasz Skorupski.</p>
<p>Luttele minuten later werd Mattia Destro over het hoofd gezien door de Milan-defensie. Hij mocht op vijf meter van het vijandelijke doel de bal aannemen en uithalen: 2-1.</p>
<h2>Drie keer rood</h2>
<p>Kort daarop stond de thuisploeg plots met tien man, omdat de Braziliaan Lucas Paquet√° binnen een minuut twee keer de gele kaart kreeg voorgehouden. De eerste voor een overtreding, de tweede voor zijn reactie.</p>
<p>Daar bleef het niet bij. Ook twee spelers van Bologna, dat door de nederlaag nog niet helemaal veilig is, haalden het eindsignaal niet. In de extra tijd ontving Nicola Sansone zijn tweede gele kaart en kreeg Mitchell Dijks ineens rood wegens wangedrag.</p>
