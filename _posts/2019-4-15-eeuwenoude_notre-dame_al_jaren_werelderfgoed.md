---
layout: post
title: "Eeuwenoude Notre-Dame al jaren werelderfgoed"
date: Mon, 15 Apr 2019 19:42:34 +0200
category: buitenland
externe_link: "https://www.telegraaf.nl/nieuws/3449194/eeuwenoude-notre-dame-al-jaren-werelderfgoed"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dc4fa52e-5fa6-11e9-a27a-02d1dbdc35d1.jpg"
---

<p class="intro">De Notre-Dame de Paris, in het Nederlands ’Onze-Lieve-Vrouwekathedraal’, waar maandagavond een grote brand woedt, is een kathedraal op het Île de la Cité, in het centrum van Parijs.</p> <p>De eerste steen werd gelegd in 1163. Maurice de Sully, destijds bisschop van Parijs, geldt als de bouwmeester van de imposante kerk. In 1845 volgde een grote renovatie, die 23 jaar duurde. Dat was om de schade te herstellen die bij de Franse Revolutie was aangericht. Er werden toen ook veel kunstwerken uit de kerk geroofd.</p><p>Karakteristiek zijn de twee torens, om onduidelijke redenen nooit afgebouwd, die 69 meter hoog zijn. Ook kenmerkend zijn de luchtbogen.</p><p>De kathedraal is opgetrokken in een vroeggotische stijl. De westgevel is versierd met beeldhouwwerk. De beroemde waterspuwers, afgebeeld als monsters, stammen uit de middeleeuwen. Het gebouw is ongeveer 130 meter lang, 48 meter breed en 35 meter hoog, en heeft vijf schepen (ruimtes). Het zeer bijzondere orgel in de kerk bestaat uit maar liefst 7000 pijpen en is eind vorige eeuw helemaal gerenoveerd.</p><p>Doornenkroon</p><p>In 1804 kroonde Napoleon Bonaparte zichzelf tot keizer in de Notre-Dame en ook zijn er veel presidenten, schrijvers en militairen begraven. De kerk herbergt enkele relikwieën van Christus: de doornenkroon, een stuk uit het kruis en van de spijkers die zouden zijn gebruikt bij de kruisiging. Of die door de brand zijn aangetast, is vooralsnog onduidelijk.</p><p>De kathedraal kreeg ook veel bekendheid door het boek van Victor Hugo: De Klokkenluider van de Notre-Dame. Er hangen ook echt klokken, die elk honderden kilo’s wegen.</p><p>De Notre-Dame is een kerk van de Rooms-Katholieken. De aartsbisschop van Parijs heeft er zijn domicilie. Ook zijn er nationale vieringen. De toegang is gratis. Miljoenen mensen brengen jaarlijks een bezoek aan de kathedraal.</p><p>Bekijk hier beelden van de brand:</p>
