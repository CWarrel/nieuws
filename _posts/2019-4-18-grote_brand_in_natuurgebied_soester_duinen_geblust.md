---
layout: post
title: "Grote brand in natuurgebied Soester Duinen geblust"
date: Thu, 18 Apr 2019 16:22:39 +0200
category: binnenland
externe_link: "https://www.telegraaf.nl/nieuws/3466429/grote-brand-in-natuurgebied-soester-duinen-geblust"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b240c886-61f8-11e9-aac4-02d2fb1aa1d7.jpg"
---

<p class="intro">In de Soester Duinen heeft donderdagmiddag een grote natuurbrand gewoed. Volgens de veiligheidsregio Utrecht verspreide het vuur zich over enkele honderden meters in het natuurgebied bij de plaats Soest. De brand werd omstreeks 15.00 uur ontdekt. Omstreeks 18.00 uur gaf de brandweer het sein ’brand meester’ af.</p> <p>De brandweer moest het gebied eerder in twee delen opsplitsen om vanuit beide flanken het vuur te bestrijden en de brand onder controle te krijgen. „Zo’n 3 tot 4 hectare natuurgebied is verloren gegaan”, aldus de veiligheidsregio. De oorzaak van de brand is nog onbekend.</p><p>De brandweer en natuurbeheerders zijn de afgelopen dagen extra alert. Door aanhoudende droogte is de kans op een snel uitbreidende natuurbrand hoog of zeer hoog. In de provincie Utrecht geldt vanaf woensdag Fase 2 voor natuurbranden. Dat betekent dat iedereen gerust de natuur mag intrekken, maar kampvuurtjes, barbecueën en ander open vuur zijn verboden.</p><p>Ook voert het patrouillevliegtuig van de brandweer, Charly, verkenningsvluchten uit op zoek naar mogelijke brandhaarden.</p>
