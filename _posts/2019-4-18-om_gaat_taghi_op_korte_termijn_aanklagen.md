---
layout: post
title: "OM gaat Taghi op korte termijn aanklagen"
date: Thu, 18 Apr 2019 10:19:00 +0200
category: binnenland
externe_link: "https://www.telegraaf.nl/nieuws/3462581/om-gaat-taghi-op-korte-termijn-aanklagen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c1a750a6-61b2-11e9-a27a-02d1dbdc35d1.jpg"
---

<p class="intro">Het Openbaar Ministerie gaat de voortvluchtige verdachten Ridouan Taghi en diens vermoedelijke rechterhand Saïd Razzouki binnen afzienbare termijn formeel aanklagen. De twee mannen gelden als de meest gezochte verdachten van Nederland. Justitie verdenkt hen van het geven van een reeks moordopdrachten en het leiden van een bende die die liquidaties heeft gepleegd.</p> <p>Rechtbankverslaggever Saskia Belleman is bij de zaak aanwezig en doet live verslag via Twitter. Volg vanaf 09.00 uur haar tweets onderaan dit artikel. </p><p>Dat maakte het Openbaar Ministerie donderdag bekend, tijdens een voorbereidende zitting in de zaak waarin momenteel elf medeverdachten van Taghi en Razzouki terechtstaan. Tot dusver staan er drie liquidaties op de aanklacht tegen de verdachten, naast deelname aan een criminele organisatie.</p><p>Als Taghi en Razzouki spoorloos blijven, zullen zij bij verstek worden berecht.</p><p>In het lopende onderzoek, Marengo geheten, speelt kroongetuige Nabil B. een centrale rol. Hij heeft inmiddels tientallen verklaringen afgelegd.</p><p>Marengo</p><p>In het huidige onderzoek gaat het om de moorden op Samir Erraghib (IJsselstein, april 2016), Ranko Scekic (Utrecht, juni 2016) en Hakim Changachi (Utrecht, januari 2017). De laatste betreft een zogeheten vergismoord.</p><p>Net als in Passage werkt justitie in Marengo met een kroongetuige. Diens broer werd vorig jaar doodgeschoten, vermoedelijk uit wraak voor het ’verraad’ van de getuige.</p><p>Rechtbankverslaggever Saskia Belleman is bij de zaak aanwezig en doet live verslag via Twitter.</p>
