---
layout: post
title: "Lieke van Lexmond overweegt stappen om nepadvertenties"
date: Thu, 25 Apr 2019 09:57:52 +0200
category: entertainment
externe_link: "https://www.telegraaf.nl/entertainment/3492827/lieke-van-lexmond-overweegt-stappen-om-nepadvertenties"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d5cf67a8-672f-11e9-bdb3-0218eaf05005.jpg"
---

<p class="intro">Lieke van Lexmond is totaal niet blij met de misleidende advertenties die van haar op het internet zijn verschenen. In de reclame die op Facebook circuleert prijst de presentatrice zogenaamd afslankpillen aan.</p> <p>„We beraden ons nu op de te nemen stappen”, zegt een woordvoerder tegen BuzzE. Lieke overweegt aangifte te doen wegens identiteitsfraude. „Maar de kans dat daar iets uitkomt schatten we erg klein”, aldus de zegsman. Ook zijn de e-mailadressen die in de advertenties worden gebruikt aangeschreven en wordt er rechtstreeks met Facebook contact opgenomen om de reclames te verwijderen.</p><p>De presentatrice waarschuwde haar volgers woensdag zelf ook al op Instagram. Of fans ook daadwerkelijk massaal de pillen zijn gaan kopen na de advertentie, kan de zegsman niet vertellen. „Zulke verhalen heb ik in ieder geval niet gehoord.”</p><p>Lieke is de zoveelste BN’er die slachtoffer is geworden van dergelijke nepadvertenties. Eerder kampten onder anderen Ruud Feltkamp, Humberto Tan en Johnny de Mol ermee. Ruud stapte naar de politie om aangifte te doen.</p>
