---
layout: post
title: "'Handelsvolume Flow Traders sterk'"
date: Tue, 16 Apr 2019 09:03:40 +0200
categories: 
- financieel 
- koersen 
externe_link: "https://www.telegraaf.nl/financieel/3450473/handelsvolume-flow-traders-sterk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1f8106ac-6016-11e9-847b-0218eaf05005.jpg"
---

<p class="intro">Het handelsvolume van Flow Traders was afgelopen kwartaal erg sterk. Dat schrijven analisten van KBC Securities dinsdag in een reactie op het handelsbericht van de beursintermediair. Zij constateren daarbij een grotere aanwezigheid op de Amerikaanse en Aziatische markten.</p> <p>De cijfers van Flow Traders kwamen wel lager dan voorzien uit, door de marktomstandigheden en een erg sterke vergelijkingsperiode. De handelsinkomsten bedroegen 63 miljoen euro, waar de kenners rekenden op 70 miljoen euro. Het bedrijfsresultaat was 27 miljoen euro, waar KBC rekende op 31 miljoen euro en onder de streep resteerde 19 miljoen euro. De Belgische bank rekende op een winst van 24 miljoen euro.</p><p>KBC wijst er verder op dat er dinsdag geen gesprek met analisten is naar aanleiding van de cijfers, maar er donderdag een beleggers- en investeerdersdag (capital markets day) wordt gehouden. Dat verwachten de kenners meer details te kunnen krijgen over het handelsbericht.</p><p>Het advies van KBC op Flow Traders is buy met een koersdoel van 32 euro. Het aandeel Flow Traders sloot maandag op 24,66 euro.</p>
