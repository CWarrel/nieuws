---
layout: post
title: "Keizer ziet achtklapper Sporting"
date: Sun, 05 May 2019 21:05:00 +0200
category: sport
externe_link: "https://www.telegraaf.nl/sport/3540159/keizer-ziet-achtklapper-sporting"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ae61993c-6f6a-11e9-b4ef-0217670beecd.jpg"
---

<p class="intro">Trainer Marcel Keizer heeft zich met Sporting Portugal verzekerd van de derde plaats in de Portugese competitie, goed voor een ticket voor de Europa League.</p> <p>De club uit Lissabon won met grote cijfers bij middenmoter Belenenses (1-8). Het was de negende opeenvolgende competitiezege voor Sporting. Nummer vier Braga verloor een dag eerder met 1-0 bij CS Maritimo. Het verschil tussen beide clubs is nu negen punten, met nog twee speelronden te gaan.</p><p>Voor het trefzekere Sporting brachten Bruno Fernandes (drie), Raphina, Luiz Phellype, Nemanja Gudelj (ex-Ajax), Bas Dost en Idrissa Doumbia de doelpunten op hun naam. Dost scoorde twee minuten nadat hij was ingevallen. De thuisclub moest vanaf de 21e minuut met tien man verder door een rode kaart voor doelman Muriel.</p><p>Keizer won eind januari met Sporting Portugal de League Cup. Op 25 mei speelt de ploeg van de oud-trainer van Ajax in de finale van het Portugese bekertoernooi tegen FC Porto.</p><p>De strijd om de Portugese titel gaat tussen Benfica (81 punten) en FC Porto (79 punten). Sporting staat op 73 punten.</p>
