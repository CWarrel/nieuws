---
layout: post
title: "Het Nederlands onderwijs levert leerlingen af die onvoldoende kunnen lezen en schrijven: een schande"
date: Thu, 11 Apr 2019 20:35:58 GMT
categories: 
- entertainment 
- opinie 
externe_link: "https://www.volkskrant.nl/nieuws-achtergrond/het-is-een-schande-dat-het-nederlandse-onderwijssysteem-leerlingen-aflevert-die-onvoldoende-kunnen-lezen-en-schrijven~b4116dc3/"
feature_image: "https://images3.persgroep.net/rcs/Rxb_KDTa-lU0HibSxC22xmXgZOM/diocontent/145338690/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Het maandblad Vrij Nederland drukte vorig jaar een veel te weinig geprezen serie af van Anja Vink, onderwijsverslaggever. Vink liep een halfjaar mee op de School voor Administratie. Dat is een mbo-opleiding niveau 2 op het ROC Mondriaan in Den Haag, het niveau dat opleidt voor beveiliger, of telefonist, of administratief medewerker. In de klas die Vink volgt, zitten studenten die niet per se aan de goede kant van het leven zijn geboren en er iets van proberen te maken: ‘Niemand zit hier omdat hij op zijn 12de dacht: Ik ga later de School voor Administratie doen.’
