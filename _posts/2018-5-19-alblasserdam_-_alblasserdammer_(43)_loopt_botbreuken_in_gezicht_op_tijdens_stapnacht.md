---
layout: post
title: "Alblasserdam - Alblasserdammer (43) loopt botbreuken in gezicht op tijdens stapnacht"
date: Sat, 19 May 2018 20:48:00 GMT
categories: 
- zuid-holland 
- alblasserdam 
externe_link: "https://www.politie.nl/nieuws/2018/mei/19/alblasserdammer-43-loopt-botbreuken-in-gezicht-op-tijdens-stapnacht.html"
feature_image: "https://www.politie.nl/binaries/w400h225/content/gallery/politie/stockfotos/algemeen/nachtdienst-agent-in-dienstauto.jpg"
---

Meerdere breuken in zijn kaken, jukbeenderen, oogkassen en zijn neus, en een hersenschudding. Een 43-jarige Alblasserdammer die in de nacht van vrijdag op zaterdag met collegaâ€™s op stap was op de Dam in Alblasserdam, raakte ernstig gewond toen hij op straat door twee mannen in elkaar werd geslagen. Zijn 20-jarige collega liep eveneens een gebroken neus op. De politie hield al snel twee verdachten aan, maar is op zoek naar getuigen die meer kunnen vertellen over wat er gebeurd is.
