---
layout: post
title: "’Koper van iPhone haakt af’"
date: Wed, 17 Apr 2019 17:32:55 +0200
categories: 
- financieel 
- koersen 
externe_link: "https://www.telegraaf.nl/financieel/3461031/koper-van-i-phone-haakt-af"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/486d2d5a-6126-11e9-b6df-02d2fb1aa1d7.jpg"
---

<p class="intro">Consumenten hebben minder behoefte aan iPhones gekregen, zien marktvorsers. De verscheepte aantallen naar winkels vallen volgens marktberichten zwaar tegen.</p> <p>In januari werd gerekend op tot 42 tot 45 miljoen stuks aan allerlei varianten van de iPhone, de grootste omzetmaker van Apple.</p><p>Maar dat is door een gebrek aan kooplust vanuit met name Azië voor de technologiereus nu tussen 37 en 42 miljoen smartphones aan distributeurs uitgepakt voor het eerste kwartaal.</p><p>Dat meldt het doorgaans goed ingevoerde onderzoeksbureau OTR Global.</p><p>Te rooskleurig</p><p>Al langer bestaat de trend dat consumenten niet langer het nieuwste model willen kopen.</p><p>Tegelijkertijd bleek dat Apple een schadeclaim van beleggers aan zijn broek heeft gekregen. Het heeft de vraag naar iPhones het laatste kwartaal veel te rooskleurig voorgesteld, aldus een pensioenfonds tegen Bloomberg.</p><p>In november vorig jaar meldde Apple de exacte aantallen verkochte iPhones en andere hardware niet langer te vermelden. Daarbij meldde topman Tim Cook dat de iPhones het nog altijd goed doen in de markt.</p><p>De handelsoorlog tussen de VS en China heeft echter de vraag uit Azië doen afkoelen, iets wat ten tijde van de aankondiging bij Apple bekend moest zijn.</p><p>Omzetwaarschuwing</p><p>In januari kwam Apple met een omzetwaarschuwing, die de omzet $9 miljard lager zou doen uitkomen. Het aandeel zakte daarop met 9%. Sindsdien zijn beleggers op hun hoede over de uitspraken van Apple.</p><p>Het concern herstelt woensdag op de beurs van het bijgelegde conflict met chipmaker Qualcomm, waarin het een overeenkomst over gebruik van beider patenten is bereikt.</p><p>Financiële details houden beide producenten angstvallig geheim. Qualcomm steeg daarop rond 9% op de beurs, Apple won 1%.</p><p>Een grote verrassing op dezelfde beurs was de 4% stijging van het aandeel van chipmaker Intel, een grote klant van Apple. Die koersstijging veronderstelt mogelijk een grotere behoefte aan zijn chips in het hogere segment voor de productie van smartphones.</p>
