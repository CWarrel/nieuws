---
layout: post
title: "Jakobsen sprint met vlaggetje aan stuur naar zege in Turkije"
date: Thu, 18 Apr 2019 14:04:57 +0200
category: sport
externe_link: "https://nos.nl/l/2281010"
feature_image: "https://nos.nl/data/image/2019/04/18/544516/1008x567.jpg"
---

<p>Fabio Jakobsen heeft de derde etappe in de Ronde van Turkije gewonnen. Na 123 kilometer koers was de Gelderlander duidelijk de snelste in de massasprint. In de laatste meters van de rit waaide er een vlaggetje uit het publiek tegen het stuur van Jakobsen op. Zijn zege kwam daardoor echter niet in gevaar. </p>
<p>Het is de derde overwinning van de 22-jarige sprinter dit seizoen. Eerder won hij de Scheldeprijs en een etappe in de Ronde van Algarve. In Parijs-Nice eindigde hij ook twee keer op het podium.</p>
<p>De vluchters, ditmaal zes, hielden het langer vol dan tijdens de eerste twee etappes. De ploegen met snelle mannen Bora (Sam Bennett), Deceuninck-Quick Step (Jakobsen), Education First (Mark Cavendish) en Lotto-Soudal (Caleb Ewan) wilden echter een sprint in Edremit en die kwam er.</p>
<h2>Jakobsen rijdt uit buik peloton</h2>
<p>Op de brede weg naar de finish leken de topsprinters ingesloten. Jakobsen kwam echter in het wiel van Maximiliano Richeze knap uit de buik van het peloton met de andere sprinters achter hem. Jakobsen troefde hen met meer dan een fietslengte af.</p>
