---
layout: post
title: "Amsterdam in Euro Hockey League live te volgen bij de NOS"
date: Fri, 19 Apr 2019 12:02:12 +0200
category: sport
externe_link: "https://nos.nl/l/2281141"
feature_image: "https://nos.nl/data/image/2019/04/19/544706/1008x567.jpg"
---

<p>Amsterdam is doorgedrongen tot de kwartfinales van de Euro Hockey League. De ontknoping van dit prestigieuze toernooi in Eindhoven is dit weekend op de voet te volgen bij de NOS.</p>
<p>De ploeg van coach Jan Jorn van 't Land neemt het zaterdag op tegen het Duitse Rot-Weiss Köln dat Kampong - verliezend finalist van vorig jaar - donderdag de weg naar de laatste acht versperde.</p>
<p>Amsterdam, verliezend finalist in 2012 en 2016, draaide warm voor het duel met de Duitsers door het Schotse Grove Menzieshill met 12-1 te verpulveren.</p>
<h2>Livestream en uitzendingen op NPO 1</h2>
<p>De kwartfinale tussen Amsterdam en Rot-Weiss Köln begint om 16.15 uur en is zaterdag te volgen in Studio Sport op NPO 1 en via NOS.nl en de NOS-app. De uitzending begint om 15.30 uur.</p>
<p>Als de ploeg van Van 't Land wint, is zondagmiddag ook de halve finale van de hockeyers via een livestream op NOS.nl en in de app te zien.</p>
<p>De finale van de Euro Hockey League is, ongeacht de resultaten van Amsterdam, maandag te volgen via een uitzending van Studio Sport op NPO 1 en NOS.nl en via de app. De uitzending begint om 14.30 uur.</p>
<h2>Vrouwen spelen EHCC</h2>
<p>Ook de hockeyvrouwen komen dit weekend in actie in Europees verband. In Amsterdam wordt de Euro Hockey Club Cup (EHCC) gespeeld. Namens Nederland doen titelverdediger Den Bosch en Amsterdam mee.</p>
<p>Samenvattingen van de duels van de Nederlandse clubs zijn te zien op NOS.nl.</p>
