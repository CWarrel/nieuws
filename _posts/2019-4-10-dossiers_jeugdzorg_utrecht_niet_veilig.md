---
layout: post
title: "Dossiers Jeugdzorg Utrecht niet veilig"
date: Wed, 10 Apr 2019 17:15:44 +0200
category: binnenland
externe_link: "https://www.telegraaf.nl/nieuws/3426340/dossiers-jeugdzorg-utrecht-niet-veilig"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/224c2aa4-5ba9-11e9-9da7-0255c322e81b.jpg"
---

<p class="intro">Dossiers van Bureau Jeugdzorg Utrecht over duizenden kwetsbare kinderen zijn niet veilig.</p> <p>Dat meldt RTL Nieuws op basis van eigen onderzoek, aangezwengeld door twee klokkenluiders.</p><p>Volgens RTL is er uiterst gevoelige informatie in de stukken te vinden „zoals psychische stoornissen, details over seksueel misbruik en zelfs zelfmoordpogingen.”</p><p>De Tweede Kamer is geschokt. Minister Hugo de Jonge van Volksgezondheid moet zo snel mogelijk naar de Kamer komen om tekst en uitleg te geven, vinden in ieder geval regeringspartij D66 en oppositiepartijen GroenLinks en SP.</p><p>Het gaat in totaal om 3278 dossiers van 2702 kinderen, aldus RTL Nieuws, van wie zo’n driekwart beneden de achttien jaar. De volledige namen en geboortedata staan erin. „In de dossiers worden de thuissituaties van probleemgezinnen tot in detail beschreven”, zegt RTL.</p><p>Naamsverandering</p><p>Bureau Jeugdzorg Utrecht veranderde volgens RTL in 2015 zijn naam in Samen Veilig Midden-Nederland (SAVE). De organisatie verlengde de domeinnaam van de website niet, waardoor iedereen de website kon overnemen en zich inzage kon verschaffen in de dossiers. De domeinnaam van de oude website werd geregistreerd door de twee klokkenluiders, die vervolgens RTL Nieuws alarmeerden over onzorgvuldigheid in de zorgsector.</p><p>Branchevereniging Jeugdzorg Nederland gaat zelf ook nog na wat er precies is gebeurd bij de jeugdbeschermingsorganisatie in Utrecht, om te bepalen of er een advies over de veiligheid van data aan de leden kan en moet worden opgesteld.</p>
