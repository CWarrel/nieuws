---
layout: post
title: "Komiek boekt monsterzege in Oekraïne"
date: Mon, 22 Apr 2019 09:23:56 +0200
category: buitenland
externe_link: "https://www.telegraaf.nl/nieuws/3478312/komiek-boekt-monsterzege-in-oekraine"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b5e94204-64cf-11e9-9635-02c309bc01c1.jpg"
---

<p class="intro">De komiek Volodimir Zelenski heeft een monsterzege geboekt bij de presidentsverkiezingen in Oekraïne. Hij kreeg ongeveer 73 procent van de kiezers achter zich, zo bleek maandag nadat ruim 90 procent van de stemmen was geteld.</p> <p>Exitpolls hadden al gewezen op een vernietigende nederlaag voor zittend president Petro Porosjenko. Die gaf zijn verlies snel toe. Hij kreeg volgens de voorlopige uitslag ongeveer een kwart van de stemmen.</p><p>Buitenlandse leiders, onder wie de Franse president Emmanuel Macron, hebben Zelenski al gefeliciteerd met zijn overwinning. „U bent nu pas echt de dienaar van het volk”, twitterde de Britse minister Jeremy Hunt, die daarmee verwees naar de gelijknamige tv-serie van de komiek.</p><p>De politiek onervaren Zelenski, die onder meer in een populaire tv-serie een president speelt, was eind maart ook al de winnaar van de eerste ronde van de verkiezingen. Hij kreeg toen nog geen absolute meerderheid. Daarom moest Oekraïne nogmaals naar de stembus.</p>
