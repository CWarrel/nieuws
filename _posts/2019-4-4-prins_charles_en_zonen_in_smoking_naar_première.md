---
layout: post
title: "Prins Charles en zonen in smoking naar première"
date: Thu, 04 Apr 2019 23:33:12 +0200
categories: 
- entertainment 
- royalty 
externe_link: "https://www.telegraaf.nl/entertainment/3397992/prins-charles-en-zonen-in-smoking-naar-premiere"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/07ac4534-5722-11e9-967e-0217670beecd.png"
---

<p class="intro">Prins Charles en zijn zonen William en Harry hebben donderdag hun beste pak uit de kast getrokken voor de wereldpremière van de nieuwe Netflix-natuurdocumentairereeks van David Attenborough, Our Planet. De drie maakten er een mannenavond van: hun vrouwen bleven thuis.</p> <p>Het koninklijke trio arriveerde gezamenlijk bij het Natural History Museum. Op de trappen was er een moment om te poseren samen met de 92-jarige Attenborough, een graag geziene gast bij de koninklijke familie. Daarna mengden Charles, William en Harry zich tussen de gasten, voor een groot deel bekende sterren als oud-voetballer David Beckham en zangeres Ellie Goulding.</p><p>Charles, William en Harry gaan zelden publiekelijk met elkaar op stap. Naast de vaste familieaangelegenheden houden ze zich normaal gesproken strikt aan hun eigen agenda's. Het onderwerp van Our Planet ligt de drie echter na aan het hart. De prinsen spreken geregeld hun zorgen uit over de toekomst van de aarde.</p>
