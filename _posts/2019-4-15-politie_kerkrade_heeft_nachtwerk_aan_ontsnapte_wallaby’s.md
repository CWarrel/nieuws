---
layout: post
title: "Politie Kerkrade heeft nachtwerk aan ontsnapte wallaby’s"
date: Mon, 15 Apr 2019 10:26:11 +0200
category: binnenland
externe_link: "https://www.telegraaf.nl/nieuws/3445446/politie-kerkrade-heeft-nachtwerk-aan-ontsnapte-wallaby-s"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cff4b916-5f58-11e9-9405-0218eaf05005.jpg"
---

<p class="intro">De Kerkraadse politie heeft in de nacht van zondag op maandag meerdere keren jacht gemaakt op een ontsnapte wallaby. Aanvankelijk ontving de politie een melding van een lopslopende kangaroe. Australië is de natuurlijke leefomgeving van de dieren, die ontsnapt waren uit familiepretpark Mondo Verde in Landgraaf.</p> <p>Het bleek te gaan om een kleine kangaroe, de wallaby. Tien agenten moesten worden ingezet om de wallaby te vangen. „Niet geheel overtuigd reden wij die kant op om het met eigen ogen te zien. Er zijn gelukkig geen beelden van het moment dat de wallaby ongeveer tien collega’s te snel af was. Uiteindelijk is het gelukt de wallaby in te sluiten en te vangen. Zodat de gevaarlijke situaties in het verkeer ook ten einde waren”, zo stelt de politie op Facebook.</p><p>Later in de nacht werd een twee wallaby gesignaleerd. De politie wederom grappend via zijn Facebookpagina. „Deze uitdaging vonden wij een mooie binnenkomer voor de ochtenddienst, die ons gelukkig kwam aflossen.’</p><p>Alle wallaby’s zijn inmiddels veilig terug bij de Mondo Verde in Landgraaf.</p>
