---
layout: post
title: "Vier Limburgse politieagenten op non-actief na plichtsverzuim"
date: Fri, 19 Apr 2019 10:47:48 +0200
category: nieuws
externe_link: "https://nos.nl/l/2281130"
feature_image: "https://nos.nl/data/image/2019/04/19/544692/1008x567.jpg"
---

<p>Vier medewerkers van de politie-eenheid Limburg zijn op non-actief gezet. De vier agenten komen uit hetzelfde team en hebben zich volgens de politiechef onprofessioneel gedragen.</p>
<p>Volgens Dagblad de Limburger gaat het om wijkagenten uit de regio Hors-Peel en Maas, maar dat wil de politie niet bevestigen. Wel benadrukt een woordvoerder dat alle wijken nog steeds een wijkagent hebben.</p>
<p>Ook over de beschuldiging laat de politie zich niet uit. De woordvoerder bevestigt alleen dat de politiemensen zich niet hebben gedragen op de manier die de politie van medewerkers verwacht. "We hebben signalen gekregen van niet-integer handelen."</p>
<p>Er loopt een disciplinair onderzoek naar hen. Pas als dat afgerond is, wil de politie meer informatie geven over de zaak.</p>
<p>De medewerkers hebben hun wapen en pepperspray moeten inleveren en mogen het bureau niet meer betreden.</p>
