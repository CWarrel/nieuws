---
layout: post
title: "En dat is drie voor Schachmann in het Baskenland"
date: Thu, 11 Apr 2019 17:49:35 +0200
category: sport
externe_link: "https://nos.nl/l/2280004"
feature_image: "https://nos.nl/data/image/2019/04/11/542920/1008x567.jpg"
---

<p>Maximilian Schachmann van Bora heeft in de Ronde van het Baskenland ook de vierde etappe op zijn naam geschreven. De Duitser, die op de openingsdag al de tijdrit won en ook de derde rit, bleef zijn vluchtgenoten Tadej Pogacar, Jakob Fuglsang en Adam Yates voor.</p>
<p>Nadat de vroege vluchters Carlos Verona en Alessandro De Marchi op dertien kilometer van de meet waren ingelopen, vloog het tempo omhoog. Pelle Bilbao en Enric Mas gingen vervolgens onderuit, waarna Schachmann en co in de regen een gaatje sloegen.</p>
<p>Julian Alaphilippe verscheen na zijn valpartij van woensdag niet aan de start en ook Nicholas Roche (die Tom Dumoulin in de Giro bij moet staan in de bergen) verliet de ronde. Hij kwam donderdag in de rit ten val. Michal Kwiatkowski, die woensdag ook onderuitgleed, stapte nog wel op, maar gaf er tijdens de rit de brui aan.</p>
