---
layout: post
title: "Clasie na misbaar niet langer tweede aanvoerder Feyenoord"
date: Fri, 19 Apr 2019 15:18:19 +0200
category: sport
externe_link: "https://nos.nl/l/2281165"
feature_image: "https://nos.nl/data/image/2019/04/13/543458/1008x567.jpg"
---

<p>Jordy Clasie is niet langer de tweede aanvoerder van Feyenoord. De 27-jarige middenvelder wordt gestraft voor zijn gedrag in het duel met Heracles Almelo van vorige week.</p>
<p>Eric Botteghin is voor het thuisduel met Feyenoord van zaterdag door trainer Giovanni van Bronckhorst aangewezen als vice-captain, achter eerste aanvoerder Robin van Persie.</p>
<h2>Openlijk misbaar</h2>
<p>Clasie maakte openlijk veel misbaar toen hij een kwartier voor tijd door Van Bronckhorst gewisseld werd. De speler weigerde de hand van de coach, die na afloop al aankondigde dat maatregelen niet zouden uitblijven.</p>
<p>Nog diezelfde dag ging Clasie diep door het stof. "Dat is me in tien, twintig jaar voetbal nog nooit overkomen. Een heel raar moment, ik herkende mezelf er ook niet in. Ik verwacht zoiets niet, niet van mezelf. Het is een grote fout geweest."</p>
<p>Van Bronckhorst kan zaterdag tegen AZ overigens weer beschikken over Cuco Martina en Jeremiah St. Juste. De verdedigers zijn hersteld van respectievelijk een heup- en hamstringblessure.</p>
<p>De spitsen Nicolai JÃ¸rgensen en Dylan Vente zijn er niet bij. Beiden zijn geschorst.</p>
