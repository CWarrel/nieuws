---
layout: post
title: "Real Madrid blijft op gelijkspel steken bij Getafe"
date: Thu, 25 Apr 2019 23:43:06 +0200
category: sport
externe_link: "https://nos.nl/l/2282082"
feature_image: "https://nos.nl/data/image/2019/04/25/546064/1008x567.jpg"
---

<p>Real Madrid is er niet in geslaagd om drie punten te pakken op bezoek bij Getafe. De weinig verheffende wedstrijd eindigde in een 0-0 gelijkspel.</p>
<p>Trainer Zinedine Zidane kon tegen de verrassende nummer vier van Spanje geen beroep doen op de geblesseerde Sergio Ramos en liet onder anderen Thibaut Courtois, Marco Asensio, Marcelo en Luka Modric buiten de basis.</p>
<p>Na een saaie eerste helft kwam er na rust wat meer leven in de brouwerij. Isco kopte uit een voorzet over en aan de andere kant verijdelde Keylor Navas een treffer van Jorge Molina en Jaime Mata (rebound). Het bleef daardoor 0-0.</p>
<p>Eerder op de avond leidde Quincy Promes met de openingstreffer de 5-0 zege van Sevilla op hekkensluiter Rayo Vallecano in. Het was zijn tweede competitiegoal van het seizoen.</p>
<p>Een belangrijke overwinning in de strijd om het vierde Champions League-ticket, aangezien concurrent Getafe punten verspeelde. Beide ploegen staan nu op 55 punten.</p>
<p>Villarreal won voor de derde keer op rij en deed zo uitstekende zaken in de strijd tegen degradatie. Het klopte gastheer Real Sociedad met 1-0 en staat nu vijf punten boven de streep.</p>
