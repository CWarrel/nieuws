---
layout: post
title: "Gordon maakt keihard verwijt naar Gerard Joling"
date: Thu, 11 Apr 2019 14:57:24 +0200
categories: 
- entertainment 
- sterren 
externe_link: "https://www.telegraaf.nl/entertainment/3431200/gordon-maakt-keihard-verwijt-naar-gerard-joling"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fe6c648c-5c6b-11e9-ac91-02d2fb1aa1d7.jpg"
---

<p class="intro">Gordon treedt donderdag voor het eerst in twee jaar weer op. De presentator, die eind 2016 zijn zangcarrière afsloot, neemt de microfoon ter hand bij de opening van een nieuwe zorginstelling in Meppel. „Ik ben gewoon nerveus...”, biecht Gordon op in een bericht op Facebook. „Maar wat leuk om dit te mogen doen.”</p> <p>Gordon eindigt naar eigen zeggen met het liedje Niemand mag alleen zijn, oorspronkelijk een duet met Gerard Joling voor hun tv-serie Geer en Goor zoeken een hobby over eenzame ouderen. „Als ik de beelden dan bekijk, dan begrijp ik niet waarom we dit programma niet meer maken?”, aldus Gordon. „Er is nog zoveel eenzaamheid in de maatschappij. Door bij RTL te tekenen heeft Gerard dit programma opgeblazen.”</p><p>De presentator zinspeelt nu op een editie zonder Joling. „Misschien moet ik dan gewoon maar alleen op pad gaan, maar mijn hart ligt gewoon bij de ouderen van Nederland.”</p><p>Vorige maand werd bekend dat ’Geer’ een exclusief contract heeft getekend bij RTL. Gordon heeft zich juist verbonden aan Talpa. Daardoor komt er voorlopig een einde aan de programma’s van het illustere duo.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
