---
layout: post
title: "18 maanden cel voor Rotterdamse Syriëganger Melis A."
date: Thu, 18 Apr 2019 14:14:03 +0200
category: nieuws
externe_link: "https://nos.nl/l/2281012"
feature_image: "https://nos.nl/data/image/2018/06/05/477565/1008x567.jpg"
---

<p>Syriëganger Melis A. is door de rechtbank in Rotterdam veroordeeld tot 18 maanden cel, waarvan 12 voorwaardelijk. Ze is schuldig bevonden aan deelname aan Islamitische Staat, omdat ze naar het Midden-Oosten reisde voor haar echtgenoot, die voor IS vocht.</p>
<p>De 22-jarige A. werd in juli vorig jaar aangehouden op Schiphol, nadat ze twee jaar in IS-gebied in Syrië was geweest. Ze kwam samen met haar baby van enkele maanden met het vliegtuig vanuit Irak.</p>
<p>Ze had in het Midden-Oosten haar man opgezocht. Haar kind kwam ter wereld in IS-gebied. Volgens de rechter had ze samen met haar echtgenoot daar wapens in huis liggen en nam ze geld aan van IS.</p>
<h2>Geen bewijs voor meevechten</h2>
<p>De rechtbank acht het echter niet bewezen dat de vrouw naar Syrië reisde om zelf mee te vechten of samen met andere terroristische misdrijven voor te bereiden. Bij het vonnis is meegenomen ze naar Syrië ging omdat ze bij haar echtgenoot wilde zijn en de zorg heeft voor een jong kind.</p>
<p>Om te voorkomen dat ze in herhaling valt wordt ze drie jaar onder toezicht van reclassering gesteld.</p>
