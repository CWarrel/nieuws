---
layout: post
title: "Aanvragen voor bijstand ondernemers stabiel"
date: Mon, 29 Apr 2019 11:53:45 +0200
categories: 
- financieel 
- ondernemen 
externe_link: "https://www.telegraaf.nl/financieel/3509482/aanvragen-voor-bijstand-ondernemers-stabiel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e6549136-6a7a-11e9-93c9-02c309bc01c1.jpg"
---

<p class="intro">Het aantal zelfstandige ondernemers dat vanwege geldnood een bijstandsaanvraag indient, is de afgelopen periode stabiel gebleven. Volgens het Instituut voor het Midden- en Kleinbedrijf lag het aantal aanvragen afgelopen kwartaal ongeveer net zo hoog als een kwartaal eerder. Ook op jaarbasis was sprake van een stabilisatie.</p> <p>Om hoeveel aanvragen het precies gaat, wil het instituut niet zeggen. IMK-directeur Han Dieperink wil wel kwijt dat ongeveer de helft van alle aanvragen wordt gehonoreerd. In heel 2018 werden door de overheid circa 3800 bijstandsuitkeringen aan ondernemers verstrekt, aldus Dieperink.</p><p>,,In oktober en november zagen we nog een stijgende lijn, maar in december ging het aantal aanvragen weer omlaag. De stijging van toen is weer helemaal gecompenseerd'', zegt de IMK-directeur. ,,Daarmee zitten we nu al drie jaar gemiddeld op ongeveer hetzelfde niveau en lijkt er nog geen nieuwe crisis in zicht.''</p><p>Het instituut registreert met de zogeheten IMK-Index het aantal ondernemers dat in nood verkeert. Het gaat dan om directeur-eigenaren van bijvoorbeeld mkb-bedrijven, waarvan de onderneming er zo slecht voorstaat dat ze wel hun personeel kunnen betalen maar zelf niet voldoende inkomen overhouden om rond te komen.</p>
