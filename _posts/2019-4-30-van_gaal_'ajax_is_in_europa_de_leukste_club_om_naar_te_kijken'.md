---
layout: post
title: "Van Gaal: 'Ajax is in Europa de leukste club om naar te kijken'"
date: Tue, 30 Apr 2019 13:32:41 +0200
category: sport
externe_link: "https://nos.nl/l/2282686"
feature_image: "https://nos.nl/data/image/2019/04/30/546987/1008x567.jpg"
---

<p>Wie Ajax in Europa zegt, noemt 1995, de legendarische finale tegen AC Milan, en natuurlijk Louis van Gaal. Een van de beste trainers die Nederland ooit gehad heeft, blikt enkele uren voor de aftrap van Tottenham Hotspur-Ajax vooruit op het eerste duel in de halve finales van de Champions League.</p>
<p>"Ajax kan van Tottenham winnen, en zeker als je kijkt naar de huidige staat van de Spurs", doelt Van Gaal op de afwezigheid van onder anderen Harry Kane en Son Heung-Min.</p>
<p>De voormalig bondscoach is eregast bij de onthulling van een 'Wall of Fame' bij de KNVB, waar alle Nederlandse veld- en zaalinternationals worden geÃ«erd.</p>
<h2>Liever Barcelona</h2>
<p>"Ajax voetbalt geweldig en is de leukste club om naar te kijken in Europa", aldus de laatste trainer die erin slaagde de Champions League te winnen met de Amsterdammers.</p>
<p>Van Gaal kijkt zelfs al over de halve finale heen. "In de finale maakt Ajax meer kans tegen Barcelona dan tegen Liverpool."</p>
