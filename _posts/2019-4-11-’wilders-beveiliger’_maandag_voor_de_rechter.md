---
layout: post
title: "’Wilders-beveiliger’ maandag voor de rechter"
date: Thu, 11 Apr 2019 11:07:44 +0200
category: binnenland
externe_link: "https://www.telegraaf.nl/nieuws/3429170/wilders-beveiliger-maandag-voor-de-rechter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/572d4e8e-5c39-11e9-966f-0217670beecd.jpg"
---

<p class="intro">Politiemedewerker Faris K. - onder meer verdacht van het delen van informatie over de woonplaats, de beveiliging en manier van vervoer van politicus Geert Wilders - moet zich daarvoor maandag voor de rechter verantwoorden. Het gaat om de inhoudelijke behandeling van de zaak in de rechtbank in Den Haag.</p> <p>De 37-jarige K. zat bij de Dienst Bewaken en Beveiligen (DBB) en was onder meer betrokken bij de beveiliging van Wilders. K. was binnen de DBB belast met het maken van zogenoemde omgevingsscans voor de beveiliging van de PVV-voorman en ook van andere niet nader genoemde personen die beveiligd werden.</p><p>K. zou behalve over Wilders ook informatie hebben gedeeld over het bezoek aan Nederland van een van de dochters van Barack Obama, die toen nog president van de VS was. Ook wordt hij verdacht van schending van het ambtsgeheim, omdat hij in politiesystemen keek voor privédoeleinden.</p><p>K.’s advocaat Peter Plasman liet eerder al weten dat hij „enkel stoer had gedaan tegen vriendinnen”: hij was iets te loslippig geweest.</p><p>De politiemedewerker werd februari 2017 opgepakt, midden in de campagnetijd voor de Tweede Kamerverkiezingen. Wilders legde daarop tijdelijk zijn campagne stil.</p><p>In 2008 was K. al veroordeeld tot een voorwaardelijke werkstraf van 100 uur wegens het opzettelijk schenden van zijn ambtsgeheim. Hij werkte toen voor de politie in Utrecht.</p>
