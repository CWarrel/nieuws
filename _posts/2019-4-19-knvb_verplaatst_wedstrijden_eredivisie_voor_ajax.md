---
layout: post
title: "KNVB verplaatst wedstrijden Eredivisie voor Ajax"
date: Fri, 19 Apr 2019 08:43:10 +0200
category: jeugdjournaal
externe_link: "http://feeds.nos.nl/~r/jeugdjournaal/~3/W_78Vv0qTgY/2281118"
feature_image: "https://nos.nl/data/image/2019/04/17/544260/1008x567.jpg"
---

<p>De Nederlandse eredivisie duurt dit seizoen een paar dagen langer. De KNVB heeft dat gisteren besloten. Door wedstrijden te verplaatsen kan Ajax zich beter voorbereiden op de halve finale van Champions League tegen het Engelse Tottenham Hotspur.</p>
<p>Te weinig tijd</p>
<p>Op zondag 28 april zou Ajax eigenlijk spelen tegen De Graafschap. Maar omdat Ajax 2 dagen later de halve finale speelt, zat daar te weinig tijd tussen. Daarom is de wedstrijd verplaatst van 28 april naar 15 mei. Dat betekent dat de eredivisie niet eindigt op 12 mei, maar op 15 mei. </p>
<p>Ook de andere competitiewedstrijden die op 28 april zouden zijn, zijn nu op 15 mei. Dat moet volgens de regels van de KNVB, omdat op die manier alle clubs tegelijk tegen elkaar spelen. </p>
<p>Niet eerlijk</p>
<p>Niet alle clubs zijn blij met de verandering, want het kost veel geld en tijd om alles aan te passen. Ook vinden sommige clubs het niet eerlijk dat er voor Ajax een uitzondering wordt gemaakt. Maar volgens de KNVB is dit echt de beste oplossing.</p><img src="http://feeds.feedburner.com/~r/jeugdjournaal/~4/W_78Vv0qTgY" height="1" width="1" alt=""/>
