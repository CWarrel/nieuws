---
layout: post
title: "Schulting in gouden positie onderuit in aflossingsfinale; Nederland wordt vierde"
date: Sun, 10 Mar 2019 15:53:19 +0100
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/z23eD5xQX9E/2275357"
feature_image: "https://nos.nl/data/image/2019/03/10/536036/1008x567.jpg"
---

<p>Shorttrackster Suzanne Schulting hoefde zondag nog maar anderhalve ronde te rijden om namens Nederland de wereldtitel op de aflossing in de wacht te slepen. Het Oranje-kwartet reed in de finale van begin tot eind aan de leiding, maar in gewonnen positie ging Schulting echter onderuit.</p>
<p>Schulting, Lara van Ruijven, Rianne de Vries en Yara van Kerkhof waren daarvoor bezig aan een nagenoeg perfecte race. Met name Van Ruijven reed ijzersterk, zij zorgde net als Schulting voor een grote voorsprong op Zuid-Korea, Rusland en Canada.</p>
<p>In de slotronde kwam Korea dichterbij, maar Schulting hoefde alleen maar de deur dicht te houden. Niets leek de eerste wereldtitel voor de Nederlandse vrouwen nog in de weg te staan, tot Schulting ineens viel. Daardoor eindigde Nederland als vierde.</p>
<p>De titel ging naar Zuid-Korea, voor Rusland en Canada.</p>
<h2>Geen derde gouden plak</h2>
<p>Voor Schulting had het de derde gouden plak van de middag kunnen worden. Eerder pakte ze al de wereldtitel op de 1.000 meter en ook legde ze beslag op de hoofdprijs van de wereldkampioenschappen.</p>
<p>De 21-jarige Nederlandse won de superfinale en daardoor het allroundtoernooi op het WK. Het was voor Schulting, die eerder al Europees kampioene werd, de eerste wereldtitel shorttrack.</p>
<p>Bekijk hieronder de ontknoping van de superfinale:</p><img src="http://feeds.feedburner.com/~r/nossportschaatsen/~4/z23eD5xQX9E" height="1" width="1" alt=""/>
