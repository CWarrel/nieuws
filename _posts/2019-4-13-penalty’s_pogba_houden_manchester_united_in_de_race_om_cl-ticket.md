---
layout: post
title: "Penaltyâ€™s Pogba houden Manchester United in de race om CL-ticket"
date: Sat, 13 Apr 2019 21:19:37 +0200
category: sport
externe_link: "https://nos.nl/l/2280329"
feature_image: "https://nos.nl/data/image/2019/04/13/543415/1008x567.jpg"
---

<p>Manchester United heeft dankzij twee penalty's van Paul Pogba geen schade opgelopen tegen West Ham United (2-1). Zo blijft het elftal van Ole Gunnar Solskjaer in de race om de bovenste vier plaatsen in de Premier League.</p>
<p>Makkelijk ging het niet voor The Red Devils, die met vijf andere spelers aantraden dan in het verloren Champions League-duel met Barcelona. Een treffer van West Hams Felipe Anderson werd vanwege buitenspel afgekeurd en er waren veel Londense protesten over de eerste penalty.</p>
<p>Pogba trapte echter onberispelijk de 1-0 binnen, of de overtreding van Robert Snodgrass op Juan Mata nou binnen of buiten de zestien was. En na de gelijkmaker van Anderson en kansen voor Michail Antonio hield de Fransman ook vlak voor tijd zijn hoofd koel.</p>
<p>Door deze zwaarbevochten zege is Manchester United vijfde. Eerder op de dag won concurrent Tottenham Hotspur al met 4-0 van het gedegradeerde Huddersfield Town, Chelsea (zondag bij Liverpool) en Arsenal (maandag bij Watford) komen later in actie.</p>
