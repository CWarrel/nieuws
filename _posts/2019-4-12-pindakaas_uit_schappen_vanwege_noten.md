---
layout: post
title: "Pindakaas uit schappen vanwege noten"
date: Fri, 12 Apr 2019 13:32:14 +0200
category: buitenland
externe_link: "https://www.telegraaf.nl/nieuws/3436507/pindakaas-uit-schappen-vanwege-noten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9eac6118-5d16-11e9-b144-0255c322e81b.png"
---

<p class="intro">Wie in Engeland graag de pindakaas van het merk Whole Earth eet, heeft een probleem. De pindakaas is uit de schappen van de grootste supermarkten gehaald om een opmerkelijke reden: op het label staat niet in het Engels dat er noten in het potje zitten.</p> <p>In de ’3 Nut Butter’ zitten pinda’s, pecannoten en walnoten. Dit staat prominent op het label. Achterop de pot staat echter in het Nederlands dat er ’sporen van noten’ in kunnen zitten. Een Engelse vertaling is er niet te vinden.</p><p>„Het product kan een gezondheidsrisico opleveren voor iemand met een notenallergie”, valt er te lezen in de waarschuwing, die zorgt voor hilariteit op sociale media. „Het staat op de voorkant, draai die pot eens om!”, zegt iemand. „Is dit echt? Hebben mensen geen gezond verstand?”, zegt een ander.</p><p>Eén persoon begrijpt het besluit wel: „Ik zou het niet eten als er mogelijk ook andere noten in zitten. Ik kan de meeste noten prima eten, maar word nogal ziek van pistachenoten.”</p>
