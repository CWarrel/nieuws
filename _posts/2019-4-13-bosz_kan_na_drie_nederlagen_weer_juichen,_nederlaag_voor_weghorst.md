---
layout: post
title: "Bosz kan na drie nederlagen weer juichen, nederlaag voor Weghorst"
date: Sat, 13 Apr 2019 17:55:19 +0200
category: sport
externe_link: "https://nos.nl/l/2280288"
feature_image: "https://nos.nl/data/image/2019/02/02/528682/1008x567.jpg"
---

<p>Peter Bosz heeft met Bayer Leverkusen na drie opeenvolgende competitienederlagen weer een zege geboekt. Het team van Bosz won zaterdagmiddag de uitwedstrijd tegen VfB Stuttgart met 1-0.</p>
<p>Kai Havertz benutte in de 64ste minuut een strafschop voor Leverkusen, dat de laatste weken achtereenvolgens verloor van Werder Bremen (1-3), Hoffenheim (4-1) en RB Leipzig (2-4).</p>
<p>De vele tegendoelpunten zorgden voor kritiek op Bosz, die volgens sommigen te aanvallend zou spelen. Technisch directeur Rudi VÃ¶ller nam het afgelopen week voor de Nederlander op.</p>
<p>Door de winst op Stuttgart blijft Leverkusen in de race voor deelname aan de Europa League volgend seizoen. De club staat voorlopig zevende. Stuttgart blijft zestiende en heeft de komende weken punten nodig om niet te degraderen. Er zijn na dit weekend nog vijf speelronden te gaan.</p>
<h2>Weghorst verliest, Klaassen wint</h2>
<p>Leverkusen passeerde VfL Wolfsburg op basis van het doelsaldo. De club van Wout Weghorst verloor met 2-0 bij nummer drie RB Leipzig. De spits deed de hele wedstrijd mee.</p>
<p>Werder Bremen was voor eigen publiek met 2-1 te sterk voor SC Freiburg. Oud-Ajacied Davy Klaassen maakte een kwartier voor tijd het openingsdoelpunt.</p>
