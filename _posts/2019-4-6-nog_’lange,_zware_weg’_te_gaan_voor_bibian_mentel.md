---
layout: post
title: "Nog ’lange, zware weg’ te gaan voor Bibian Mentel"
date: Sat, 06 Apr 2019 13:27:41 +0200
categories: 
- entertainment 
- gossip 
externe_link: "https://www.telegraaf.nl/entertainment/3404467/nog-lange-zware-weg-te-gaan-voor-bibian-mentel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e5088a3a-5878-11e9-8ae3-02d2fb1aa1d7.jpg"
---

<p class="intro">Het is alweer ruim een maand geleden dat Bibian Mentel voor de tweede keer aan haar rug werd geopereerd. Inmiddels zit ze midden in haar revalidatietraject, maar de paralympisch snowboardkampioen heeft nog een lange en zware weg te gaan. Zo laat haar man Edwin Spee weten.</p> <p>„Gelukkig zien we kleine verbeteringen, maar er is nog een lange weg te gaan”, schrijft Edwin bij een foto van een lachende Bibian in een ziekenhuisbed op Facebook. „Een weg met hoop, maar zonder zekerheden. Een zware weg met veel verschillende emoties. Maar mijn koningin van de lach is vastberaden en samen gaan we er het mooiste van maken!”</p><p>Ook plaatst hij een filmpje waarin haar vooruitgang te zien is. Zo traint ze in het water, kan ze zelfs al weer zwemmen en speelt ze badminton.</p><p>Bibian moest begin maart onder het mes omdat een rugwervel dusdanig door een tumor was verzwakt dat hij kon breken. Kort daarna moest ze opnieuw geopereerd worden, omdat het gevoel in haar benen verdwenen was.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
