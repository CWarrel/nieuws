---
layout: post
title: "Unilever en Arcadis uitblinkers op Damrak"
date: Thu, 18 Apr 2019 17:52:13 +0200
categories: 
- financieel 
- koersen 
externe_link: "https://www.telegraaf.nl/financieel/3467095/unilever-en-arcadis-uitblinkers-op-damrak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a19ee338-61f2-11e9-bf44-02d2fb1aa1d7.jpg"
---

<p class="intro">De aandelenbeurs in Amsterdam is donderdag met groene cijfers gesloten, geholpen door een stevige koerswinst voor Unilever dankzij goede kwartaalcijfers. Ook de resultaten van Arcadis vielen in goede aarde op het Damrak. De andere Europese beurzen lieten een wisselend beeld zien. Op Goede Vrijdag en tweede paasdag zijn de Euronext-markten gesloten.</p> <p>De hoofdindex op Beursplein 5 eindigde 0,6 procent in de plus op 569,61 punten. De MidKap steeg 0,2 procent tot 825,12 punten. De hoofdgraadmeters in Parijs en Frankfurt gingen tot 0,6 procent vooruit. Londen verloor 0,2 procent.</p><p>Zwaargewicht Unilever was koploper in de AEX met een winst van 3 procent. Het levens- en verzorgingsmiddelenconcern heeft in het eerste kwartaal meer verkocht en ook nog eens tegen hogere prijzen. De onderliggende omzetgroei viel hoger uit dan veel analisten hadden verwacht. Grootste daler bij de hoofdfondsen was betalingsverwerker Adyen met een min van 2,6 procent.</p><p>Arcadis</p><p>In de MidKap was Arcadis de grote winnaar met een plus van ruim 10 procent. Het ingenieurs- en adviesbureau behaalde in het eerste kwartaal een hogere omzet. Ook de winstgevendheid ging omhoog. Sportschooluitbater Basic-Fit zakte 1 procent na een kwartaalupdate. Postbedrijf PostNL noteerde ex-dividend en verloor 4,4 procent.</p><p>Sligro daalde ruim 1 procent. Het groothandelsbedrijf kende naar eigen zeggen een trage start van het jaar en merkte op dat het consumentenvertrouwen in zowel Nederland als België achteruit is gegaan. Beddenverkoper Beter Bed werd 5,6 procent lager gezet na een kwartaalupdate.</p><p>Nestlé </p><p>Nestlé won 0,8 procent in Zürich. Het Zwitserse voedingsconcern kende het beste kwartaal sinds 2016 en boekte meer omzet dan verwacht. In Parijs verloor Kering 5 procent na tegenvallende resultaten van het moederbedrijf van modemerk Gucci. Pernod Ricard daalde meer dan 1 procent, ondanks dat de Franse drankenproducent positiever is gestemd over zijn jaarresultaten.</p><p>De euro was 1,1240 dollar waard, tegen 1,1298 dollar een dag eerder. Een vat Amerikaanse olie zakte 0,2 procent op 63,61 dollar. Brentolie kostte 0,2 procent meer op 71,75 dollar per vat.</p>
