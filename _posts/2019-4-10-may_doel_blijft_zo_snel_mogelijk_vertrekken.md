---
layout: post
title: "May: doel blijft zo snel mogelijk vertrekken"
date: Wed, 10 Apr 2019 18:41:00 +0200
category: buitenland
externe_link: "https://www.telegraaf.nl/nieuws/3426378/may-doel-blijft-zo-snel-mogelijk-vertrekken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/70a262ee-5baf-11e9-8d0e-02d1dbdc35d1.jpg"
---

<p class="intro">De Britse premier Theresa May doet er naar eigen zeggen alles aan om ervoor te zorgen dat haar land de EU zo snel mogelijk kan verlaten. Het Verenigd Koninkrijk kan op 22 mei vertrekken om aan een „glanzende toekomst” te werken, zei May bij aankomst op de EU-top in Brussel.</p> <p>May hoopt het akkoord over de scheidingsvoorwaarden, dat in het het Lagerhuis al drie keer is weggestemd, alsnog goedgekeurd te krijgen. Ze heeft gevraagd om uitstel tot 30 juni. De 27 andere regeringsleiders bespreken woensdagavond of ze haar dat gunnen. Het lijkt erop dat ze haar nog langer de tijd willen geven, wel onder meer Frankrijk daar problemen mee heeft.</p><p>De leiders willen niet steeds bijeen hoeven te komen. EU-president Donald Tusk heeft daarom een ’flextension’ voorgesteld. Londen zou dan tot een jaar uitstel krijgen, maar de EU kunnen verlaten zodra het Lagerhuis de deal heeft goedgekeurd.</p><p>„Het doel van deze top is om een verlenging overeen te komen die ons meer tijd geeft om een akkoord te bereiken om de EU op een ordelijke manier te verlaten”, aldus May.</p><p>Losse poten</p><p>Een kort, lang of geen uitstel van de Brexit: volgens de Franse president Emmanuel Macron „staat nog niets vast.” Het wordt volgens premier Mark Rutte een „heel, heel moeilijke discussie.”</p><p>De meeste EU-landen, waaronder Nederland, voelen voor een langer uitstel van de Brexit-deadline dan 30 juni. Maar Macron weersprak dat een lang uitstel tot eind dit jaar of zelfs volgend voorjaar al een feit is.</p><p>Rutte is het „zeer met Macron eens dat het heel belangrijk is dat we van Theresa May horen wat haar plan is. Dus er zullen veel vragen aan haar worden gesteld. Wat is nou haar plan en hoe zorgt ze ervoor dat het Verenigd Koninkrijk een loyale lidstaat blijft in de tijd dat ze bezig zijn eruit te gaan”, zei hij kort na Macron. „De hoofdkeuze is een beperkter of een wat langer uitstel, maar het is echt ingewikkeld.”</p>
