---
layout: post
title: "Prins Harry als verrassing bij marathon Londen"
date: Sun, 28 Apr 2019 15:47:11 +0200
categories: 
- entertainment 
- royalty 
externe_link: "https://www.telegraaf.nl/entertainment/3506965/prins-harry-als-verrassing-bij-marathon-londen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f373f2c8-69bf-11e9-b144-0255c322e81b.jpg"
---

<p class="intro">Terwijl Meghan Markle elk moment kan bevallen van een koninklijke baby bracht haar echtgenoot prins Harry zondag - naar verluidt de uitgerekende datum - een verrassingsbezoek aan de marathon van Londen. De 34-jarige hertog van Sussex keuvelde met de organisatoren, maakte grapjes, deelde na afloop medailles uit en prees de deelnemers die de 42,195 kilometer liepen om geld in te zamelen voor een goed doel.</p> <p>De Britse media, en de miljoenen fans van het koninklijk huis wereldwijd, vonden het uitermate 'cool' dat Harry zijn hoogzwangere vrouw even alleen liet en ontspannen met de gewone Londenaar, atleet of medewerker, op de foto ging. Over het aanstaande vaderschap werd met geen woord gerept.</p><p>Er wordt flink gespeculeerd over wanneer Meghan gaat bevallen. Zo wordt onder meer gefluisterd dat de hertogin zondag is uitgerekend. Harry liet zich de afgelopen dagen vaker zien. Zo was hij vorige week zondag bij de paasdienst in St. George's Chapel en woonde hij donderdag een herdenking bij voor Australische en Nieuw-Zeelandse oorlogslachtoffers in Westminster Abbey in Londen.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
