---
layout: post
title: "Myanmar laat Reuters-journalisten en duizenden anderen vrij"
date: Tue, 07 May 2019 05:14:13 +0200
category: buitenland
externe_link: "http://feeds.nos.nl/~r/nosnieuwsbuitenland/~3/3PPjZhmRVJc/2283527"
feature_image: "https://nos.nl/data/image/2019/05/07/548301/1008x567.jpg"
---

<p>Twee Reuters-journalisten die vorig jaar in Myanmar werden veroordeeld tot zeven jaar cel zijn vrijgelaten. Hun vrijlating is onderdeel van een massale gratieverlening door de president.</p>
<p>Het land laat duizenden gevangenen vrij. De president zegt in een statement dat vandaag 6520 gevangenen amnestie krijgen. Onder hen dus ook de twee journalisten van persbureau Reuters.</p>
<p>Journalist Wa Lone gaf kort na zijn vrijlating een reactie:</p>
<p>De journalisten Wa Lone en Kyaw Soe Oo werden veroordeeld voor hun verslaggeving over de onderdrukking van de islamitische Rohingya in het land. Ze hebben meer dan 500 dagen vastgezeten.</p>
<h2>Internationale verontwaardiging</h2>
<p>De veroordeling werd internationaal scherp veroordeeld door mensenrechtenorganisaties, media, de Verenigde Naties en regeringen. Ze noemden het een aanval op de persvrijheid. Persbureau Reuters zei dat de journalisten geen misdaden gepleegd hadden en riep op om ze vrij te laten.</p>
<p>President Win Myint heeft de afgelopen maanden duizenden gevangenen gratie verleend. In Myanmar is dat gebruikelijk rond het traditionele nieuwe jaar dat op 17 april begon.</p><img src="http://feeds.feedburner.com/~r/nosnieuwsbuitenland/~4/3PPjZhmRVJc" height="1" width="1" alt=""/>
