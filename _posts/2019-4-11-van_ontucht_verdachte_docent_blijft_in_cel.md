---
layout: post
title: "Van ontucht verdachte docent blijft in cel"
date: Thu, 11 Apr 2019 17:27:23 +0200
category: nieuws
externe_link: "https://www.telegraaf.nl/nieuws/3432675/van-ontucht-verdachte-docent-blijft-in-cel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5a23c066-5c6e-11e9-8854-0217670beecd.jpg"
---

<p class="intro">Voormalig docent Eric K., verdacht van ontucht met drie minderjarige meisjes en het bezit van kinderporno, blijft voorlopig in de cel zitten. De 51-jarige K. uit Gouda ontkent zelf met klem, maar de rechtbank in Rotterdam vindt de verdenking toch te zwaar.</p> <p>K. werkte op de Lucasschool in Rotterdam, een basisschool voor speciaal onderwijs. Hij zou daar vanaf 2012 met drie verschillende meisjes ontucht of ontuchtige handelingen hebben gepleegd, bijvoorbeeld door ze in door hem verstrekte lingerie te laten dansen of poseren.</p><p>K. was donderdag niet aanwezig tijdens de voorbereidende zitting in de rechtbank. Volgens zijn advocaat kon hij dat niet aan. „Als de beschuldigingen waar zijn, is dat natuurlijk verschrikkelijk. Maar als het niet waar is, is dat ook heel erg. Dan zit mijn cliënt nu al drie maanden onterecht vast.”</p><p>De zaak kwam aan het rollen toen een van de meisjes over het misbruik vertelde tegen een psycholoog, die vervolgens haar ouders inlichtte. Nadat de arrestatie van K. begin dit jaar naar buiten was gebracht, meldde een ander meisje zich en nog een meisje dat in 2014 ook al aangifte van misbruik had gedaan tegen K. Justitie oordeelde toen dat er geen grond was voor verder onderzoek.</p><p>Het is de bedoeling de zaak 27 juni inhoudelijk te behandelen.</p>
