---
layout: post
title: "'Aanslagen bij kerken en hotels in Sri Lanka', onbekend aantal slachtoffers"
date: Sun, 21 Apr 2019 06:50:39 +0200
category: nieuws
externe_link: "https://nos.nl/l/2281378"
feature_image: "https://nos.nl/data/image/2019/04/21/545042/1008x567.jpg"
---

<p>Bij explosies in kerken in Sri Lanka is een onbekend aantal slachtoffers gevallen. Er waren explosies in kerken waar gelovigen het paasfeest vierden. Over de achtergrond is nog niets bekend. Volgens onbevestigde berichten zijn minstens 150 mensen naar ziekenhuizen gebracht.</p>
<p>Zeker twee kerken en een hotel van Colombo zijn getroffen. Volgens een journalist uit Sri Lanka zijn er meerdere explosies gemeld bij verschillende vijfsterrenhotels in de hoofdstad.</p>
<p>Een explosie in de St. Antonykerk in Colombo richtte flinke schade aan. De vloer ligt bezaaid met puin terwijl gelovigen er vertwijfeld tussen staan. Ook in de St. Sebastiankerk in de stad is schade aangericht. Mensen zijn met ambulances afgevoerd.</p>
<p>Ook in andere delen van het land waren explosies te horen, melden media in Sri Lanka.</p>
