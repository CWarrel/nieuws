---
layout: post
title: "Gehate Jar Jar is George Lucas’ favo personage"
date: Wed, 17 Apr 2019 13:54:21 +0200
category: entertainment
externe_link: "https://www.telegraaf.nl/entertainment/3459436/gehate-jar-jar-is-george-lucas-favo-personage"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/95a390a6-6107-11e9-b343-02c309bc01c1.jpg"
---

<p class="intro">Star Wars-bedenker George Lucas heeft een wel heel opmerkelijk favoriet personage uit de sciencefictionreeks. De regisseur vindt namelijk Jar Jar Binks, bij fans een minder populair karakter, het leukst. „Het is een van mijn favoriete films en Jar Jar is mijn favoriete personage”, zei Lucas tijdens een event vanwege het 20-jarig jubileum van Star Wars: Episode I - The Phantom Menace.</p> <p>Het computer-geanimeerde karakter, enkel te zien in Star Wars: Episode I - The Phantom Menace, werd niet goed ontvangen door fans en critici. Zo stond Jar Jar vorig jaar op de laatste plek in een lijst met alle Star Wars-personages van de Huffington Post en nam Rolling Stone het personage helemaal niet mee in een gelijksoortig overzicht.</p><p>Critici waren niet te spreken over het simpele taalgebruik van Jar Jar. Ook werd hij door sommigen beschouwd als een racistisch stereotype met een „misplaatst Caribisch accent.”</p><p>Ahmed Best, de acteur en stem achter het gehate personage, deelde vorig jaar in een interview dat hij zwaar depressief en suïcidaal werd van alle negatieve reacties op Jar Jar. Lucas bedankte Ahmed tijdens het event. „Ahmed, je hebt het fantastisch gedaan. Het was heel, heel moeilijk.” De acteur reageerde vervolgens via Twitter op de steun. „Het was moeilijk om niet van alle dankbaarheid in tranen uit te barsten.”</p>
