---
layout: post
title: "Wielrenner Robbert de Greef (27) overleden"
date: Fri, 26 Apr 2019 12:21:29 +0200
category: sport
externe_link: "https://nos.nl/l/2282141"
feature_image: "https://nos.nl/data/image/2019/04/26/546125/1008x567.jpg"
---

<p>De Nederlandse wielrenner Robbert de Greef is donderdagnacht overleden aan de gevolgen van een hartstilstand. De renner van Alecto Cycling Team lag sinds eind maart in kritieke toestand in een ziekenhuis in Antwerpen. Hij is 27 jaar geworden.</p>
<p>De Greef werd eind vorige maand tijdens de Omloop van de Braakman getroffen door een hartstilstand. De koers in Zeeuws-Vlaanderen werd stilgelegd en uiteindelijk afgelast.</p>
<p>"Met veel verdriet moeten we helaas bevestigen dat Robbert vannacht is overleden als gevolg van complicaties na zijn hartstilstand", schrijft de Alecto-ploeg op de eigen website. "Bedankt voor alles Robbert, we zullen je nooit vergeten!"</p>
<p>Twee weken voor de Omloop van de Braakman was De Greef nog als tweede geÃ«indigd in de Ronde van Drenthe. In 2017 boekte hij zijn enige zege als profrenner in de Kernen Omloop Echt-Susteren. Vorig seizoen reed De Greef voor Roompot.</p>
