---
layout: post
title: "Van Armstrong tot Van der Sar, sportelite lyrisch over Van der Poel"
date: Sun, 21 Apr 2019 20:36:34 +0200
category: sport
externe_link: "https://nos.nl/l/2281490"
feature_image: "https://nos.nl/data/image/2019/04/21/545229/1008x567.jpg"
---

<p>De weergaloze overwinning van Mathieu van der Poel in de Amstel Gold Race maakt veel reacties los. Ook buiten de wielerwereld. Prominenten strooien met superlatieven over de Nederlander, maar één reactie springt eruit.</p>
<p>Lance Armstrong twittert dat de Gold Race "de beste wielerwedstrijd" was die hij ooit heeft gezien. "Echt ongelooflijk! Gefeliciteerd Mathieu van der Poel", aldus de als dopingzondaar gebrandmerkte zevenvoudig winnaar van de Tour de France.</p>
<p>Ook andere bekende wielrenprominenten zijn vol lof over Van der Poel, die dit jaar voor het eerst klassiekers op de weg rijdt naast het veldrijden. Van Johan Bruyneel, in het verleden ploegleider van onder anderen Lance Armstrong en Alberto Contador, tot Bram Tankink, ze raken niet uitgesproken over de machtige eindsprint van de Nederlander.</p>
<p>Termen als "dit kan helemaal niet" en "tranen in mijn ogen" komen voorbij.</p>
<p>Maar ook buiten de wielrennerij maakt Van der Poel grote indruk. Ajax-directeur Edwin van der Sar, die de laatste weken zelf toch veel moois heeft meegemaakt, twittert: "Echt niet normaal dit! Wat een gigant!"</p>
<p>Tot slot bieden we hieronder de beelden aan van de sprint van Van der Poel die veel wielerliefhebbers waarschijnlijk nooit meer gaan vergeten.</p>
