---
layout: post
title: "Kruisweg in Rome: paus betreurt onverschilligheid en egoïsme"
date: Sat, 20 Apr 2019 02:04:00 +0200
category: nieuws
externe_link: "https://nos.nl/l/2281234"
feature_image: "https://nos.nl/data/image/2019/02/02/528673/1008x567.jpg"
---

<p>Paus Franciscus heeft samen met tienduizenden andere katholieken bij het Colosseum in Rome de Kruisweg gevolgd. Met de processie op Goede Vrijdag wordt de kruisigingsdood van Jezus Christus herdacht. Dit jaar stond het lot van misbruikte vrouwen en de slachtoffers van mensenhandel centraal. </p>
<p>Tijdens zijn slotgebed hekelde Franciscus de onverschilligheid en het egoïsme van mensen. Hij bekritiseerde onder meer de uitsluiting van migranten en hij herdacht de vele migranten die tijdens hun overtocht op de Middellandse Zee zijn omgekomen.</p>
<p>Ook stond de paus stil bij kinderen die "in hun onschuld verwond zijn". Dat wordt gezien als toespeling op het seksueel misbruik door geestelijken binnen de katholieke kerk.</p>
<p>Verder uitte Franciscus zijn zorgen over de klimaatverandering. Volgens de paus lijdt de aarde ernstig, maar zijn de ogen van mensen egoïstisch en door hebzucht verblind. </p>
