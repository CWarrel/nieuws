---
layout: post
title: "Apple ontkent benadeling ontwikkelaars"
date: Thu, 11 Apr 2019 16:55:31 +0200
category: financieel
externe_link: "https://www.telegraaf.nl/financieel/3432417/apple-ontkent-benadeling-ontwikkelaars"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/da1d3838-5c69-11e9-ba01-0255c322e81b.jpg"
---

<p class="intro">Techgigant Apple zegt dat „alle ontwikkelaars gelijke kansen hebben op succes in de App Store” en dat elke ontwikkelaar hetzelfde wordt behandeld. Het bedrijf reageert daarmee op het onderzoek dat de Autoriteit Consument &amp; Markt (ACM) heeft aangekondigd. De toezichthouder wil weten of Apple via zijn App Store misbruik maakt van zijn machtspositie. Dit naar aanleiding van signalen van andere app-aanbieders die de toezichthouder ontving tijdens een marktstudie naar appstores.</p> <p>„App-aanbieders zijn in grote mate afhankelijk van Apple en Google voor het aanbieden van apps aan gebruikers. In de marktstudie kreeg de ACM signalen van partijen die erop lijken te wijzen dat Apple misbruik maakt van zijn positie in de App Store”, aldus bestuurslid Henk Don. „De ACM ziet daarom reden voor een vervolgonderzoek op basis van de mededingingsregels’’, voegt hij toe.</p><p>In het dagelijks leven worden apps steeds belangrijker, en de waakhond verwacht dat Apple en Google eerlijk en transparant gedrag vertonen. De ACM gaat onder andere onderzoeken of Apple zijn eigen apps heeft bevoordeeld. Het onderzoek richt zich in eerste instantie alleen op Apple, omdat de toezichthouder over dat bedrijf de meest concrete signalen ontving.</p><p>De ACM roept app-aanbieders op om zich te melden als ze problemen ervaren in de App Store van Apple, maar ook als dat het geval is in de Play Store van Google. Die informatie gebruikt de ACM in het onderzoek. Het onderzoek richt zich in ieder geval op Nederlandse apps voor nieuwsmedia, waarover meerdere signalen binnenkwamen.</p><p>Het onderzoek kan ertoe leiden dat er geen overtredingen worden vastgesteld, benadrukt de ACM. Apple zegt vertrouwen te hebben in een goede afloop van het onderzoek voor het bedrijf.</p>
