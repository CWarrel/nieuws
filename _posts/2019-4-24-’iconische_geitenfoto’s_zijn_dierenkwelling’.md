---
layout: post
title: "’Iconische geitenfoto’s zijn dierenkwelling’"
date: Wed, 24 Apr 2019 14:58:54 +0200
category: buitenland
externe_link: "https://www.telegraaf.nl/nieuws/3489485/iconische-geitenfoto-s-zijn-dierenkwelling"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dae97efa-66bb-11e9-8c2f-0217670beecd.jpg"
---

<p class="intro">Wie op de wegen rond Marrakech als toerist stuit op een iconisch tafereeltje met geiten die in bomen staan, moet wel even weten dat de waarheid minder idyllisch is. Dat beweert althans een Britse fotograaf.</p> <p>De mannen die geld vragen voor het maken van deze unieke foto’s die je overal op sociale media vindt, blijken er een flinke handel van te hebben gemaakt, zo claimt fotograaf Aaron Gkoski. Hij reisde door het gebied.</p><p>Als ze weten dat er weer een bus aankomt, komen de bewoners van het dorp in actie en verzamelen ze de geiten, zo zag hij.</p><p>De dieren worden dan met een ladder naar boven gehesen en op de takken gezet. Als ze na een tijdje balancerend uit de boom dreigen te vallen, worden ze ’gewisseld’. De taaiste dieren blijven tot na zonsondergang op de takken staan en mogen er ’s nachts af om in een hok te slapen, zo luidt het verslag van Gekoski.</p><p>Platformpjes</p><p>Volgens de Brit waren de lokale boeren op het idee gekomen toen ze zagen dat een wel eens in een boom verdwaalde geit massaal gefotografeerd werd. „In sommige bomen hebben ze heel goed verscholen platformpjes gemaakt zodat de geiten beter kunnen staan”, zegt hij tegen de Daily Telegraph.</p><p>Volgens de fotograaf, die het dierenkwelling noemt, staan de vaak broodmagere geiten er vaak uren heel angstig en verloren bij en bewegen ze nauwelijks.</p>
