---
layout: post
title: "Blessures dwingen oud-international Schaars te stoppen met voetbal"
date: Wed, 17 Apr 2019 16:19:47 +0200
category: sport
externe_link: "https://nos.nl/l/2280884"
feature_image: "https://nos.nl/data/image/2018/02/19/453165/1008x567.jpg"
---

<p>Oud-international Stijn Schaars (35) zet na dit seizoen een punt achter zijn carri√®re. De middenvelder van sc Heerenveen was zeventien seizoenen actief als profvoetballer.</p>
<p>Schaars kampte de laatste jaren met blessureleed, wat voor hem ook de doorslag gaf bij dit besluit. "Mentaal kan ik het nog makkelijk, ook qua conditie en spel. Alleen, je hebt ook met je lichaam te maken en dat geeft nu gewoon aan dat het beter is om te stoppen."</p>
<p>Dit seizoen kwam Schaars slechts tot acht wedstrijden in de eredivisie. Wellicht verlengt hij zijn loopbaan nog met een paar wedstrijden, want met Heerenveen heeft hij nog een kleine kans op deelname aan de play-offs.</p>
<h2>Kampioen</h2>
<p>Schaars kende zijn grootste successen bij AZ, waarmee hij in 2009 als aanvoerder kampioen van Nederland werd. Verder kwam hij uit voor Vitesse, Sporting Lissabon en PSV.</p>
<p>Schaars maakte deel uit van de selectie van het Nederlands elftal op het WK 2010 en het EK 2012, waarop hij niet in actie kwam. In totaal was hij van 2006 tot 2016 goed voor 24 interlands.</p>
