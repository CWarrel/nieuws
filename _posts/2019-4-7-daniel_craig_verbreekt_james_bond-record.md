---
layout: post
title: "Daniel Craig verbreekt James Bond-record"
date: Sun, 07 Apr 2019 13:38:00 +0200
categories: 
- entertainment 
- sterren 
externe_link: "https://www.telegraaf.nl/entertainment/3406171/daniel-craig-verbreekt-james-bond-record"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f154dbde-5929-11e9-8a3a-02d1dbdc35d1.jpg"
---

<p class="intro">Daniel Craig bereikt deze week het punt dat hij het langst de rol van James Bond vertolkt. De 51-jarige acteur zal zijn voorgangers woensdag verslaan, dan vestigt hij met 4.527 dagen het record van de langst dienende 007. Dit meldt Daily Mail. Daniel Craig debuteerde in november 2006 als James Bond in Casino Royale.</p> <p>Craig passeert woensdag voormalig Bond-acteur Roger Moore die het 4526 dagen volhield in de rol van spion. Sean Connery wijdde negen jaar van zijn carrière aan de iconische rol. Pierce Brosnan, die begon met Goldeneye in 1995, had zeven jaar een ’licence to kill’.</p><p>Daniel Craig begint volgende maand aan de opnames van zijn vijfde Bondfilm, met als werktitel Shatterhand. Het is het 25e deel in de James Bond-reeks en naar verluidt de laatste met Craig in de hoofdrol. De nieuwste film over 007 moet op 8 april 2020 in de bioscopen uitkomen. Dat is later dan aanvankelijk gepland: de release moest worden uitgesteld omdat de Britse regisseur Danny Boyle het project verliet. Hij werd vervangen door True Detective-regisseur Cary Fukunaga.</p>
