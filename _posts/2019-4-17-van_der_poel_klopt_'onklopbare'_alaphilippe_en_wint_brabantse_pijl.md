---
layout: post
title: "Van der Poel klopt 'onklopbare' Alaphilippe en wint Brabantse Pijl"
date: Wed, 17 Apr 2019 17:24:20 +0200
category: sport
externe_link: "https://nos.nl/l/2280898"
feature_image: "https://nos.nl/data/image/2019/04/17/544352/1008x567.jpg"
---

<p>Mathieu van der Poel heeft de 59ste editie van de Brabantse Pijl gewonnen. Op imposante wijze klopte hij Julian Alaphilippe, Tim Wellens en Michael Matthews in de sprint van een kopgroep van vier.</p>
<p>Michael Boogerd zorgde in 2003 voor de laatste Nederlandse zege.</p>
<h2>Hoofddoel</h2>
<p>Hoewel hij bezig is aan zijn eerste klassieke voorjaar op de weg, heeft Van der Poel in de Brabantse Pijl zijn favorietenrol volledig waargemaakt.</p>
<p>Deze winter had Van der Poel deze wedstrijd de 196 kilometer lange koers, waarin 27 hellingen bedwongen moesten worden, aangekruist als de koers waarin hij zichzelf de grootste kans op de zege toedichtte. </p>
<p>Eenvoudig zou dat echter niet worden, met onder anderen Tim Wellens (de winnaar van vorig jaar) en de dit seizoen schier onklopbare Julian Alaphilippe aan het vertrek.</p>
<p>Ver voor de finale had Van der Poel met wat plaagstootjes de concurrentie al getest. Met nog 17 kilometer reden Wellens en Alaphilippe naar de eerder weggesprongen Daryl Impey toe. Van der Poel volgde gezwind, met Matthews achter zich. </p>
<p>De Zuid-Afrikaan Impey moest even later lossen en dus mochten de vier - samen al goed voor 14 zeges in 2019 - voor de bloemen strijden.</p>
<p>In de slotfase vielen Alaphilippe en Wellens aan, maar Van der Poel pareerde hun aanvallen en declasseerde zijn rappe metgezellen van kop af aan in de sprint.</p>
<h2>De Vuyst slaat toe</h2>
<p>Bij de vrouwen werd de Brabantse Pijl voor de tweede keer verreden. De Belgische Sofie De Vuyst van Parkhotel Valkenburg versloeg de Italiaanse Marta Cavalli en de Amerikaanse Coryn Rivera in de sprint van een kopgroep. Floortje Mackaij finishte als vijfde.</p>
