---
layout: post
title: "Parijs-Roubaix: favorieten op een rij"
date: Fri, 12 Apr 2019 13:10:48 +0200
category: sport
externe_link: "https://www.telegraaf.nl/sport/3436335/parijs-roubaix-favorieten-op-een-rij"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e45e8a4a-5d13-11e9-8fc6-02d2fb1aa1d7.jpg"
---

<p class="intro">Het Vlaamse voorjaar wordt zondag afgesloten met een klapstuk: Parijs-Roubaix. Oftewel: L’Enfer du Nord, De Hel van het Noorden.</p> <p>Telesport blikt in aanloop naar elke grote klassieker uitgebreid vooruit. We behandelen het parcours, de Nederlanders en de favorieten.</p><p>Parcours</p><p>In Noord-Frankrijk wacht het peloton een listige krachtmeting met duizenden gevaarlijke kasseien. Tijdens 54,5 van de in totaal 257 kilometer moeten de coureurs zorgvuldig over de ’kinderkopjes’ zien te dokkeren. Achter elke steen loert gevaar. Lekke banden kunnen het verschil maken tussen winst of helemaal niets. Tussen podium of jodium, zoals Dylan Groenewegen zou zeggen.</p><p>De Trouée d’Arenberg (2400 meter lang) geldt als scherprechter. Je kunt de koers er nog niet winnen, aangezien het slechts de elfde van de 29 sectoren betreft, maar wel al verliezen, zo zullen de commentatoren zondag stuk voor stuk vertellen.</p><p>Carrefour de l’Arbre heeft eveneens vijf sterren gekregen. Ook hier, op de 26e strook, met de finish in zicht, is het code rood voor de renners. De finish is traditiegetrouw op de wielerbaan in Roubaix, waarna de puristen van het peloton zich onder de welbekende, oude douches kunnen opfrissen.</p><p>Laatste tien winnaars Parijs-Roubaix</p><p>2018: Peter Sagan
2017:Greg Van Avermaet
2016: Mathew Hayman
2015: John Degenkolb
2014: Niki Terpstra
2013: Fabian Cancellara
2012:Tom Boonen
2011: Johan Vansummeren
2010: Fabian Cancellara
2009: Tom Boonen</p><p>Nederlanders</p><p>Niki Terpstra moet tot zijn spijt toekijken. De winnaar van 2014 kwam vorige week tijdens de Ronde van Vlaanderen, die hij vorig jaar op zijn naam schreef, hard ten val. Hij was enkele minuten van de wereld en bleek later een hersenschudding te hebben opgelopen.</p><p>Door de afwezigheid van Terpstra staan er vooral Nederlandse outsiders aan de start in Compiègne. Sebastian Langeveld geldt als grootste vaderlandse kanshebber. De 34-jarige Leidenaar eindigde als vijftiende in de door zijn EF Education First-teamgenoot Alberto Bettiol gewonnen Ronde van Vlaanderen. In 2017 kwam hij als derde over de streep in het velodrome in Roubaix.</p><p>Ook Dylan van Baarle en Mike Teunissen maken gezien hun huidige vormpeil kans om te verrassen. Mathieu van der Poel, de nummer vier van ’Vlaanderen’, ontbreekt. Hij focust zich op de Ardennen-klassiekers.</p><p>Video: Steven de Jongh</p><p>Telesport-verslaggever Raymond Kerckhoffs blikt met ploegleider Steven de Jongh van Trek-Segafredo vooruit op de wielerklassieker Parijs-Roubaix, ook wel 'De Hel van het Noorden' genoemd. Bekijk hieronder de video:</p><p>Favorieten Parijs-Roubaix</p><p>Vijf wielen: Van Avermaet, Kristoff
Vier wielen: Degenkolb, Sagan, Langeveld, Stybar
Drie wielen: Vanmarcke, O. Naesen, Gilbert, Van Aert, Boasson Hagen, Stuyven
Twee wielen: Van Baarle, Lampaert, Trentin, Benoot, Mohoric, Dillier
Een wiel: Teunissen, Politt, Asgreen, Démare, Rowe, Kragh Andersen</p>
