---
layout: post
title: "Leganés maakt na Barcelona ook Real Madrid punten afhandig"
date: Mon, 15 Apr 2019 23:22:20 +0200
category: sport
externe_link: "https://nos.nl/l/2280658"
feature_image: "https://nos.nl/data/image/2019/04/15/543965/1008x567.jpg"
---

<p>Real Madrid snakt naar het einde van het voor de club zo tegenvallende voetbalseizoen. De Koninklijke leed op bezoek bij streekgenoot Leganés zijn tweede puntenverlies in drie wedstrijden: 1-1.</p>
<p>Middenmoter Leganés is deze jaargang een geduchte tegenstander. De club verloor tot nu toe maar twee thuisduels en het won op eigen veld onder meer van FC Barcelona.</p>
<p>Leganés nam vlak voor rust een 1-0 voorsprong dankzij Jonathan Silva, die met een geplaatst schot doel trof.</p>
<h2>Real zet aan</h2>
<p>In de tweede helft zette Real Madrid aan. Doelman Ivan Cuellar hield Karim Benzema eerst nog van de 1-1 af, maar de Fransman vond in de rebound wel het net.</p>
<p>Invaller Youssef En Nesyri leek Leganés vlak voor tijd de winst te bezorgen, maar zijn treffer werd afgekeurd wegens buitenspel.</p>
<h2>Derde plaats</h2>
<p>Real Madrid verzuimt door het gelijkspel de druk op stadgenoot Atlético te verhogen in de strijd om de tweede plaats.</p>
<p>Real is de nummer drie met 61 punten uit 32 duels. Atlético staat op 65 punten uit 32 wedstrijden. Barcelona is nog steeds de onbedreigde koploper met 74 punten.</p>
