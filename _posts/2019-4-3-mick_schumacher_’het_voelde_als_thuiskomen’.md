---
layout: post
title: "Mick Schumacher: ’Het voelde als thuiskomen’"
date: Wed, 03 Apr 2019 11:31:00 +0200
categories: 
- sport 
- autosport 
externe_link: "https://www.telegraaf.nl/sport/3387546/mick-schumacher-het-voelde-als-thuiskomen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c0ff348e-55f5-11e9-a54a-02c309bc01c1.jpg"
---

<p class="intro">„Ik heb er heel erg van genoten. Het voelde als thuiskomen toen ik in de garage kwam, met veel mensen die ik al ken sinds ik heel jong ben”, aldus Mick Schumacher (20) dinsdag na zijn eerste testdag in Bahrein.</p> <p>Twaalf jaar en vier maanden nadat zijn vader Michael voor het laatst reed in het rode racemonster, was het de beurt aan zoonlief voor zijn eerste rondjes in de huidige SF90.</p><p>„Ik was onder de indruk van het remvermogen dat een Formule 1-auto heeft”, aldus Schumacher, die vandaag de Alfa Romeo-bolide nog mag testen.</p><p>De zoon van zevenvoudig wereldkampioen Michael, die sinds zijn dramatische ski-ongeluk in 2013 niet meer in het openbaar is verschenen, reed in totaal 56 rondjes. Zijn snelste tijd was de tweede van de dag, achter Max Verstappen.</p>
