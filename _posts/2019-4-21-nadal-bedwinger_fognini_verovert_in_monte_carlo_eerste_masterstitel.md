---
layout: post
title: "Nadal-bedwinger Fognini verovert in Monte Carlo eerste masterstitel"
date: Sun, 21 Apr 2019 17:14:36 +0200
category: sport
externe_link: "https://nos.nl/l/2281456"
feature_image: "https://nos.nl/data/image/2019/04/21/545175/1008x567.jpg"
---

<p>Fabio Fognini heeft in Monte Carlo zijn eerste masterstitel veroverd. De 31-jarige Italiaan was in de finale met 6-3 ,6-4 te sterk voor Dusan Lajovic en zal op de wereldranglijst stijgen naar de twaalfde plaats.</p>
<p>Fognini is altijd een gevaarlijke speler op gravel geweest, maar te grillig om zich steevast tussen de echte toppers te mengen. Op Roland Garros haalde hij in 2011 de kwartfinales. Bij de andere grandslamtoernooien kwam hij nooit voorbij de vierde ronde.</p>
<p>In Monte Carlo imponeerde Fognini in de halve finales tegen elfvoudig en uittredend kampioen Rafael Nadal. De 28-jarige Lajovic stond op weg naar zijn eerste mastersfinale geen set af en klopte onder anderen Dominic Thiem.</p>
<h2>Wispelturige Fognini blijft geconcentreerd</h2>
<p>In een tegenvallende finale speelde de regelmatig wispelturige Fognini ditmaal geconcentreerd. Hij kwam in de eerste set van 1-2 terug tot 4-2 en daarna kwam z'n negende toernooizege niet meer in gevaar.</p>
