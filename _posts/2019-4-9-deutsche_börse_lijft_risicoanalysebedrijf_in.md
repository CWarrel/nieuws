---
layout: post
title: "Deutsche Börse lijft risicoanalysebedrijf in"
date: Tue, 09 Apr 2019 20:24:14 +0200
category: financieel
externe_link: "https://www.telegraaf.nl/financieel/3420375/deutsche-borse-lijft-risicoanalysebedrijf-in"
---

<p class="intro">Beursuitbater Deutsche Börse koopt het Amerikaanse Axioma, een bedrijf dat actief is op het gebied van risico- en portfolioanalyse. De deal heeft een waarde van 850 miljoen dollar en maakt onderdeel uit van een grotere overeenkomst, waarbij Deutsche Börse zijn indexactiviteiten op eigen benen zet.</p> <p>Het nieuw op te zetten bedrijf gebruikt de kennis en kunde van Axioma bij het bedienen van vermogensbeheerders en hedgefondsen. Ook de datadochter van de Duitse beursuitbater, met daarin de DAX en STOXX-activiteiten, zal onderdak vinden in de nieuwe entiteit. Deutsche Börse krijgt circa 77 procent van de nieuwe onderneming in handen.</p><p>Als onderdeel van de overeenkomst steekt private investeerder General Atlantic 715 miljoen dollar in de nieuwe onderneming. Dat geld wordt gebruikt voor de overname van Axioma. Daarmee krijgt de Amerikaanse investeerder een belang van 19 procent. Het management van Axioma zal een deel van de verkoopopbrengsten herinvesteren, waarmee ze een belang van circa 3 procent bemachtigen voor ongeveer 105 miljoen dollar.</p><p>Synergievoordelen</p><p>Het nieuwe bedrijf rekent tegen het eind van 2021 op circa 30 miljoen euro aan synergievoordelen. De overeenkomst wordt naar verwachting in het derde kwartaal van dit jaar afgerond.</p><p>De Duitse beursexploitant zei eerder voor dit jaar op een verdere groei van de omzet te rekenen, met een toename van de aangepaste nettowinst van circa 10 procent. Het aandeel sloot dinsdag 1,2 procent hoger.</p>
