---
layout: post
title: "Vivat stapt ook in opeet-hypotheken"
date: Wed, 27 Mar 2019 15:30:42 +0100
categories: 
- financieel 
- geld 
externe_link: "https://www.telegraaf.nl/financieel/3356913/vivat-stapt-ook-in-opeet-hypotheken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/60cc9584-50a0-11e9-87a7-0217670beecd.jpg"
---

<p class="intro">Er waren lang weinig mogelijkheden voor ouderen om de overwaarde op hun huis te incasseren via een hypotheek. Nu heeft ook verzekeraar Vivat (bekend van merken als Reaal en Zwitserleven) zich op deze markt gestort.</p> <p>Onder de merknaam Stekkie biedt Vivat een hypotheek voor 65-plussers die die het mogelijk maakt om de overwaarde van de woning te benutten. Na het afsluiten van de hypotheek krijgen de ouderen een maandelijks extra inkomen, terwijl zij toch kunnen blijven wonen in hun eigen huis. Vandaar de merknaam Stekkie.</p><p>Voorwaarde is dat de woning wordt afbetaald. De lening mag maximaal 50% van de marktwaarde van de woning bedragen. Het geleende bedrag en de daarover verschuldigde rente hoeven pas te worden terugbetaald bij het verlaten van de woning. De rente voor een periode van tien jaar is 2,5% en loopt stevig op voor een langere rentevaste periode.</p><p>Ook SNS, Florius, Rabobank en een aantal particuliere investeerders bieden soortgelijke opeet-hypotheken aan. Wel zijn er dan nogal eens eisen aan de locatie en de marktwaarde van de woning. De geldschieters doen bij voorkeur zaken met ouderen met een ’courante’ woning die zonder veel problemen voor een goede prijs kan worden verkocht.</p>
