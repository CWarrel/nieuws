---
layout: post
title: "Kraft Heinz herziet jaarrekeningen"
date: Mon, 06 May 2019 14:26:54 +0200
categories: 
- financieel 
- koersen 
externe_link: "https://www.telegraaf.nl/financieel/3542869/kraft-heinz-herziet-jaarrekeningen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/493f6ecc-6ffa-11e9-af69-0255c322e81b.jpg"
---

<p class="intro">Het Amerikaanse levensmiddelenconcern Kraft Heinz gaat zijn jaarrekeningen over 2016, 2017 en een deel van 2018 herzien. Het bedrijf zegt bewijzen te hebben gevonden van wangedrag door werknemers bij de inkoopdivisie, waardoor kosten van verkochte producten hoger uitvielen.</p> <p>Het effect van de doorrekening van de cijfers raamt Kraft Heinz op minder dan 2 procent op de aangepaste winst per aandeel per jaar. Van wangedrag door de hoogste managers was volgens het bedrijf geen sprake. De kwestie zorgde er eerder al voor dat de publicatie van het jaarverslag over 2018 vertraging opliep.</p><p>De Amerikaanse beurswaakhond SEC maakte eerder bekend onderzoek te doen naar de boekhouding van het bedrijf. Die stap kwam vrijwel tegelijk met het nieuws naar buiten over een miljardenafschrijving op de waarde van enkele van zijn merken van het bedrijf. Kraft Heinz deed begin 2017 nog een vergeefse poging om de Brits-Nederlandse branchegenoot Unilever over te nemen.</p>
