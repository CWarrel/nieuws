---
layout: post
title: "’Bescherm zzp’er tegen oplichters’"
date: Wed, 03 Apr 2019 07:31:00 +0200
categories: 
- financieel 
- geld 
externe_link: "https://www.telegraaf.nl/financieel/3385373/bescherm-zzp-er-tegen-oplichters"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/94fd899c-55e3-11e9-87a7-0217670beecd.jpg"
---

<p class="intro">Steeds meer bedrijven proberen zzp’ers op sluwe wijze geld afhandig te maken. Geef zzp’ers daarom dezelfde bescherming tegen oneerlijke handelspraktijken als consumenten, vraagt de Autoriteit Consument &amp; Markt (ACM) vandaag aan de Nederlandse politiek.</p> <p>„Een consument heeft bij telefonische verkoop een bedenktijd van twee weken, de zzp’er zit er direct aan vast”, legt ACM-bestuursvoorzitter Martijn Snoep uit in een gesprek met deze krant.</p><p>Snoep: „Wij zien dat bedrijven en callcenters zich expres op zzp’ers richten. Zij proberen aan de telefoon een ’ja’ los te peuteren. Er zijn ook bedrijven die het gesprek opnemen. Dan ben je al helemaal aan het akkoord gebonden.”</p><p>Als voorbeeld geeft Snoep een tekstschrijver die na lang aandringen van de verkoper een jaarcontract afsluit voor een dagelijkse broodjeslunch voor vier personen, zonder dat ze dat kan aanpassen. Andere bedrijven verlokken kleine zelfstandigen tot onvoordelige abonnementen op bijvoorbeeld computer- en websiteonderhoud.</p><p>De ACM doet vandaag een officiële oproep aan het kabinet en de Tweede Kamer om zzp’ers ook een wettelijk recht te geven op de bedenktijd en het vereiste van een schriftelijke bevestiging van de overeenkomst.</p><p>Trucs</p><p>De ACM kondigt vandaag ook aan dat het een leidraad gaat opstellen die consumenten moet beschermen tegen psychologische trucs bij online verkoop. Webwinkels gaan tegenwoordig zo geraffineerd te werk dat veel consumenten er niet tegenop kunnen, aldus de ACM.</p><p>Lees hier het hele interview.</p>
