---
layout: post
title: "Na negen jaar vertrekt verdediger Godín bij Atlético"
date: Tue, 07 May 2019 13:39:49 +0200
category: sport
externe_link: "https://nos.nl/l/2283578"
feature_image: "https://nos.nl/data/image/2019/05/07/548350/1008x567.jpg"
---

<p>Na negen seizoenen vertrekt de onverschrokken verdediger Diego Godín bij Atlético Madrid. De Uruguayaan speelde sinds 2010 bij Atlético en droeg geregeld de aanvoerdersband. Godín had een aflopend contract.</p>
<p>Hij vervolgt zijn carrière naar verluidt bij Internazionale, al wilde Godín dat nog niet bevestigen. Het was geen publiek geheim dat er vanuit Milaan interesse was, maar trainer Diego Simeone hoopte lange tijd dat Godín zijn contract in Madrid ging verlengen. </p>
<p>"Ik ben veel meer dan een fan van Atlético, dus ik wilde dit zelf zeggen. Dit is niet alleen een club voor mij, het is een familie voor mij geweest, een manier van mijn leven, mijn thuis", zei een geëmotioneerde Godín op de persconferentie. "Dit is veel zwaarder dan welke wedstrijd ook."</p>
<p>Godín (33) speelt sinds 2007 in Spanje, eerst bij Villarreal. Op het WK van 2010 maakte hij indruk. In Zuid-Afrika haalde Godín met Uruguay de halve finales, waarin met 3-2 werd verloren van Oranje.</p>
<p>Na het wereldkampioenschap verdiende hij een transfer naar Atlético, waarmee hij in de loop der jaren acht prijzen verdiende. Tweemaal won Atlético de Europa League en in 2014 pakte de ploeg van Simeone de landstitel.</p>
<p>Godín bereikte met Atlético twee keer de finale van de Champions League, maar beide keren was stadgenoot Real Madrid te sterk.</p>
