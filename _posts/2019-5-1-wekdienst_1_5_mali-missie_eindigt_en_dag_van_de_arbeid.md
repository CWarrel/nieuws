---
layout: post
title: "Wekdienst 1_5: Mali-missie eindigt en Dag van de Arbeid"
date: Wed, 01 May 2019 06:50:16 +0200
category: nieuws
externe_link: "https://nos.nl/l/2282774"
feature_image: "https://nos.nl/data/image/2019/05/01/547146/1008x567.jpg"
---

<p>Goedemorgen! Vandaag eindigt de Nederlandse militaire missie in Mali, is het spannend hoe het in Venezuela verdergaat en worden er demonstraties in Frankrijk verwacht.</p>
<p>Het is vandaag overwegend bewolkt, maar in de middag komt de zon op steeds meer plaatsen tevoorschijn. Het blijft droog, er staat maar weinig wind en het wordt 12 tot 17 graden.</p>
<p>Ga je op pad? Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> Vijf jaar waren Nederlandse militairen actief in Mali. Hun belangrijkste taak was het inwinnen van informatie. Vandaag komt er een einde aan de missie. Na de grote onrust van gisteren is er vandaag een grote anti-regeringsbetoging in Venezuela gepland. Ook in Frankrijk gaan er naar verwachting weer veel mensen de straat op. Het is 1 mei, de Dag van de Arbeid, wat betekent dat iedereen in het land vrij is. In Parijs worden daarom weer veel Gele Hesjes verwacht. </p>
<h2>Wat heb je gemist?</h2>
<p>President Maduro van Venezuela vindt dat de poging van oppositieleider Guaidó om de macht over te nemen, is mislukt. Hij zei in een tv-toespraak dat zijn land slachtoffer is geworden van "allerlei vormen van geweld".</p>
<p>De zelfbenoemde president Guaidó riep gisteren militairen op om zijn kant te kiezen - daarna waren er confrontaties tussen het leger en de oppositie. Volgens mensenrechtenorganisaties raakten daarbij ruim 100 mensen gewond. Guaidó heeft zijn aanhangers opgeroepen om vandaag opnieuw de straat op te gaan.</p>
<h2>Ander nieuws uit de nacht:</h2>
<p> Nieuwe keizer Japan bidt voor wereldvrede in het Reiwa-tijdperk: in zijn eerste toespraak na zijn troonsbestijging heeft de nieuwe Japanse keizer Naruhito gezegd dat hij zich wil inzetten voor vrede en dat hij dicht bij het volk wil staan. Hij volgt daarbij naar eigen zeggen zijn vaders voorbeeld. Mueller: minister gaf verkeerde weergave van Rusland-onderzoek: de Amerikaanse speciaal aanklager kan zich niet vinden in de samenvatting van justitie-minister Barr. Volgens Mueller waren de conclusies van Barr te kort door de bocht. 'Ouders ernstig zieke kinderen hebben meer zorgverlof nodig': bijna de helft van de ouders van een kind met kanker meldt zich ziek omdat ze het zorgverlof te kort vinden, blijkt uit onderzoek van twee organisaties van kankerpatiënten. Ze pleiten in het AD voor een ruimere regeling. Zeker twee doden door schoten op Amerikaanse universiteit: dat gebeurde op een universiteit in Charlotte, in North Carolina. Vier anderen raakten gewond, drie van hen zijn er slecht aan toe. De vermoedelijke schutter is aangehouden. </p>
<h2>En dan nog even dit:</h2>
<p>Ajax-aanvoerder Matthijs de Ligt sprak dinsdagavond van een goede uitgangspositie na de 1-0 zege op Tottenham Hotspur in de halve finales van de Champions League. Tegelijkertijd realiseerde hij zich ook dat de return, volgende week woensdag in Amsterdam, nog een pittige opgave wordt.</p>
<p>Dat zei hij in gesprek met verslaggever Joep Schreuder:</p>
<p>Fijne dag!</p>
