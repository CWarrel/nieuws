---
layout: post
title: "Film met Jennifer Hoffman wint prijzen"
date: Sun, 05 May 2019 13:04:59 +0200
categories: 
- entertainment 
- sterren 
externe_link: "https://www.telegraaf.nl/entertainment/3538858/film-met-jennifer-hoffman-wint-prijzen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a0fb550c-6f25-11e9-8fb5-02c309bc01c1.jpg"
---

<p class="intro">De succesvolle film Mijn bijzonder rare week met Tess, met hoofdrollen voor Luizenmoeder-ster Jennifer Hoffman en Julian Ras, heeft weer twee grote internationale prijzen in de wacht gesleept. De familiefilm van regisseur Steven Wouterlood won op het Kalinigrad Film Festival in Rusland de Grand Prix van de jury en de Publieksprijs.</p> <p>Dat hebben distributeur September Film en producent BIND zondag bekendgemaakt. Het zijn niet de eerste prijzen voor Mijn bijzonder rare week met Tess, die in februari de wereldpremière beleefde op het prestigieuze festival van Berlijn. Hier werd Wouterlood onderscheiden met een Special Mention. Sindsdien is de jeugdfilm geselecteerd voor meerdere grote festivals en won hij diverse prijzen. Op het New York International Children’s Film Festival kreeg de film de Grand Prize Audience Award en in Zagreb kreeg Tess de publieksprijs.</p><p>Mijn bijzonder rare week met Tess is gebaseerd op het boek van Anna Woltz en vertelt over Samuel die bang is om als jongste van het gezin alleen over te blijven. Daarom begint de jongen tijdens zijn vakantie op Terschelling vastberaden aan zijn zelfverzonnen alleenheidstraining. Door de ontmoeting met de ongrijpbare Tess, die een groot geheim met zich meedraagt, wordt hij een avontuur in getrokken dat hem doet inzien dat je je familie juist moet koesteren in plaats van ontvluchten.</p><p>Onder anderen Jennifer Hoffman, Hans Dagelet, Terrence Schreurs en Julian Ras zijn te zien in de familiefilm, die vanaf 4 juli in de Nederlandse bioscopen draait. De twee hoofdrollen zijn voor Sonny Coops van Utteren en Josephine Arendsen.</p>
