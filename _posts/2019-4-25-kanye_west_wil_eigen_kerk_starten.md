---
layout: post
title: "Kanye West wil eigen kerk starten"
date: Thu, 25 Apr 2019 12:25:31 +0200
category: entertainment
externe_link: "https://www.telegraaf.nl/entertainment/3493940/kanye-west-wil-eigen-kerk-starten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/20110c62-6745-11e9-aac4-02d2fb1aa1d7.jpg"
---

<p class="intro">Hij maakte heel wat indruk met zijn zondagsdienst op Coachella. En dat smaakt voor Kanye West naar meer. Dus overweegt hij zijn eigen kerk te starten, meldt People, die dat hoorde van iemand uit zijn kennissenkring.</p> <p>De Jesus Walks-rapper (41) zou ’extreem gepassioneerd’ zijn over zijn geloof en wil daarom een permanente plek creëren voor een wekelijks terugkerende dienst. „Hij besteedt veel tijd aan studie en gebed en wil zijn reis graag delen.”</p><p>Ondertussen organiseert hij al sinds dit jaar een soort privéversie van wat hij noemt Sunday Services naast zijn huis in Calabasas. Maar hij ontdekte de invloed van zijn spreken daadwerkelijk toen hij afgelopen paasweekend grote menigten trok op Coachella met zijn dienst. Volgens TMZ waren er meer dan 50.000 mensen die daarbij aanwezig waren. Onder hen waren onder meer Chance The Rapper, Donald Glover, Kid Cudi, DMX, Travis Scott en Hailey Baldwin.</p>
