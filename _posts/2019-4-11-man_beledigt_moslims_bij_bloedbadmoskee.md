---
layout: post
title: "Man beledigt moslims bij bloedbadmoskee"
date: Thu, 11 Apr 2019 10:16:35 +0200
category: buitenland
externe_link: "https://www.telegraaf.nl/nieuws/3428758/man-beledigt-moslims-bij-bloedbadmoskee"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b7b041e2-5c4a-11e9-b144-0255c322e81b.jpg"
---

<p class="intro">De politie in het Nieuw-Zeelandse Christchurch heeft een 33-jarige man opgepakt die allerlei verwensingen slingerde naar het hoofd van gelovigen bij een van de twee moskeeën waar vorige maand een bloedbad werd aangericht. De blanke man had een T-shirt aan met de naam Trump op de achterkant.</p> <p>Hij beledigde gelovigen bij de al-Noor-moskee. Daarna wandelde hij richting de stad. Volgens de politie reageerde de geloofsgemeenschap geschokt op het incident. De politie neemt het incident „erg serieus” aldus Nieuw-Zeelandse media.</p><p>De 28-jarige rechts-extremist Brent Tarrant schoot op 15 maart op mensen die in twee moskeeën aan het vrijdaggebed deelnamen. Daardoor kwamen vijftig mensen om. Hij gebruikte semi-automatische wapens waarvoor hij een vergunning had. Hij is aangeklaagd voor vijftig moorden en voor 39 pogingen tot moord.</p>
