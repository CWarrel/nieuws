---
layout: post
title: "Ruimterobot Insight meet voor het eerst een marsbeving"
date: Thu, 25 Apr 2019 15:25:59 +0200
category: jeugdjournaal
externe_link: "http://feeds.nos.nl/~r/jeugdjournaal/~3/xUkuWUxuBR0/2282014"
feature_image: "https://nos.nl/data/image/2018/11/26/515392/1008x567.jpg"
---

<p>Van een aardbeving heb je vast wel eens gehoord, maar heb je ooit gehoord van een marsbeving? Zo noem je een beving op de planeet Mars. Ruimtevaartorganisatie NASA heeft voor het eerst zo'n beving gemeten.</p>
<p>Vorig jaar stuurde NASA ruimterobot InSight naar Mars. Die ruimterobot moet een aantal dingen meten. Bijvoorbeeld hoe warm het binnenste van de planeet precies is en of er wel eens bevingen zijn.</p>
<p>Onderzoekers zijn heel blij dat ze nu zo'n beving gemeten hebben. Toch is het nog niet duidelijk of ze er echt iets mee kunnen. De beving was namelijk erg zwak. Op de aarde hadden we deze waarschijnlijk niet eens gevoeld. Bovendien is niet zeker of de beving wel uit het binnenste van de planeet kwam. Het kan ook zijn dat er een meteoriet is ingestort.</p><img src="http://feeds.feedburner.com/~r/jeugdjournaal/~4/xUkuWUxuBR0" height="1" width="1" alt=""/>
