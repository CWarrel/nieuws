---
layout: post
title: "De Ligt: ’Ronaldo is een roofdier’"
date: Wed, 10 Apr 2019 23:14:07 +0200
category: sport
externe_link: "https://www.telegraaf.nl/sport/3427582/de-ligt-ronaldo-is-een-roofdier"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bca53564-5bd6-11e9-b689-0217670beecd.jpg"
---

<p class="intro">„We hebben laten zien dat we een team met potentie hebben”, aldus Matthijs de Ligt na het gelijkspel in de kwartfinales van de Champions League tegen Juventus. Het boeiende voetbalgevecht in de Johan Cruijff ArenA eindigde in 1-1.</p> <p>Cristiano Ronaldo kopte Juventus in de laatste minuut van de eerste helft op voorsprong. „Hij is een roofdier in de zestien. Dat zag je ook nu weer”, aldus De Ligt tegenover Veronica. „Hij wacht altijd op het gaatje en dan sprint hij tussen 2 man door.”</p><p>„Dat terwijl er voor ons eigenlijk niets aan de hand was. Zij kregen misschien een paar kansjes, maar waren niet echt gevaarlijk. Wij speelden de bal rond en wachtten tot er een ’gaatje’ kwam. Voorzetten geven tegen deze ploeg heeft geen zin. We deden dat goed en kregen op deze manier ook wel de mogelijkheden.”</p><p>„Ajax heeft veel potentie”, vervolgde De Ligt. „Vooral in de Champions League komt dat er heel goed uit. We staan niet voor niets in de kwartfinale. Nu weten we dat we in de tweede wedstrijd alles moeten geven. In Turijn is Juventus heel sterk, dat is bij iedereen bekend.”</p>
