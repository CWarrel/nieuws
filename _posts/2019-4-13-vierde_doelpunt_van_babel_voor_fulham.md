---
layout: post
title: "Vierde doelpunt van Babel voor Fulham"
date: Sat, 13 Apr 2019 18:08:40 +0200
category: sport
externe_link: "https://www.telegraaf.nl/sport/3440804/vierde-doelpunt-van-babel-voor-fulham"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9f2c10de-5e06-11e9-b172-02d1dbdc35d1.JPG"
---

<p class="intro">Ryan Babel heeft zaterdag opnieuw gescoord voor Fulham. De Oranje-international nam in de thuiswedstrijd tegen Everton in de 69e minuut het tweede doelpunt voor zijn rekening.</p> <p>De openingstreffer kwam direct na rust op naam van Tom Cairney. Babel verzorgde de assist. De aanvaller, die in januari een contract tot het einde van dit seizoen ondertekende, heeft in de competitie vier keer gescoord.</p><p>Veel waarde had de 2-0-zege niet meer voor Fulham, waar ook verdediger Timothy Fosu-Mensah meedeed. De Londenaren zijn, net als Huddersfield Town, al zeker van degradatie.</p><p>Cardiff City moet vrezen dat het de derde degradant wordt in de Premier League. Burnley was zaterdag met 2-0 te sterk. Cardiff heeft vijf punten minder dan nummer zeventien Brighton &amp; Hove Albion, dat thuis met 5-0 ten onder ging tegen Bournemouth.</p>
