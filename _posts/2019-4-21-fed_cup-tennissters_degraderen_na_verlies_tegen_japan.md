---
layout: post
title: "Fed Cup-tennissters degraderen na verlies tegen Japan"
date: Sun, 21 Apr 2019 08:30:07 +0200
category: sport
externe_link: "https://nos.nl/l/2281387"
feature_image: "https://nos.nl/data/image/2019/04/21/545056/1008x567.jpg"
---

<p>De Nederlandse Fed Cup-tennissters zijn gedegradeerd uit wereldgroep II, het een na hoogste niveau. De ploeg van coach Paul Haarhuis verloor ook de derde wedstrijd tegen Japan en kwam daardoor op een onoverbrugbare 3-0 achterstand.</p>
<p>Zaterdag hadden Richèl Hogenkamp en Bibiane Schoofs beiden al een kansloze nederlaag geleden. Schoofs had een dag later in Osaka ook niets in te brengen tegen Misaki Doi: 3-6, 2-6.</p>
<p>De vierde enkelpartij werd niet meer gespeeld. Lesley Kerkhove en Schuurs verloren daarna ook in het dubbelspel. Dat ze een set wonnen van het duo Shuko Aoyama en Eri Hozumi was nauwelijks een pleister op de wonde.</p>
<p>Captain Haarhuis kon in Osaka geen beroep doen op Kiki Bertens en Arantxa Rus. De beste speelsters van Nederland vonden een trip naar Japan midden in het gravelseizoen niet in hun schema passen. Bij Japan ontbrak Naomi Osaka, de nummer één van de wereld.</p>
