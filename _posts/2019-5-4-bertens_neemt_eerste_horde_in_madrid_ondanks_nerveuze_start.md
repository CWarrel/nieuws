---
layout: post
title: "Bertens neemt eerste horde in Madrid ondanks nerveuze start"
date: Sat, 04 May 2019 22:16:11 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/jFtyuCmmdiw/2283259"
feature_image: "https://nos.nl/data/image/2019/05/04/547851/1008x567.jpg"
---

<p>Kiki Bertens heeft zonder veel moeite de tweede ronde van het graveltoernooi in Madrid bereikt. De verliezend finaliste van 2018 schoof de Tsjechische Katerina Siniaková met 6-3, 6-2 opzij.</p>
<p>Siniaková had Bertens vorig jaar in de achtste finales in Peking nog simpel verslagen, maar in hun tweede onderlinge duel kwam ze er alleen door slordigheden en misperen van Bertens soms aan te pas.</p>
<p>Zo kwam Siniaková in de eerste set van 1-4 terug tot 3-4 na een break op love, mede door een dubbele fout van Bertens. Maar de Nederlandse bleef goed serveren en op haar zware, diepgeslagen forehands had Siniaková zelden een passend antwoord.</p>
<p>"Ik begon nerveus, maar het voelde goed om op deze mooie baan terug te zijn", zei Bertens, die vorig jaar net naast de titel greep na een spannende finale tegen Petra Kvitová.</p>
<h2>Voormalig Roland Garros-kampioene</h2>
<p>Bertens moet in de tweede ronde goed tennis laten zien als ze in de Spaanse hoofdstad opnieuw de finale wil halen. Ze treft dan de Letse Jelena Ostapenko, de Roland Garros-kampioene van 2017.</p><img src="http://feeds.feedburner.com/~r/nossporttennis/~4/jFtyuCmmdiw" height="1" width="1" alt=""/>
