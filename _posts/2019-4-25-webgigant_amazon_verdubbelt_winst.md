---
layout: post
title: "Webgigant Amazon verdubbelt winst"
date: Thu, 25 Apr 2019 22:29:40 +0200
categories: 
- financieel 
- koersen 
externe_link: "https://www.telegraaf.nl/financieel/3497958/webgigant-amazon-verdubbelt-winst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1faf89e4-679d-11e9-bf44-02d2fb1aa1d7.jpg"
---

<p class="intro">De Amerikaanse webwinkelgigant Amazon heeft zijn winst in het eerste kwartaal ruimschoots verdubbeld. Het resultaat pakte bovendien een stuk hoger uit dan kenners in doorsnee hadden voorzien.</p> <p>Het bedrijf dat groot werd als webwinkel, maar tegenwoordig ook steeds meer een internetbedrijf is, zag zijn nettowinst stijgen van 1,6 miljard dollar tot 3,6 miljard dollar. De omzet steeg met 17 procent eveneens stevig, gestuwd door clouddiensten en advertentie-inkomsten. De opbrengsten kwamen uit op 59,7 miljard dollar. Dat was aan de bovenkant van de eigen verwachting.</p><p>De webwinkelactiviteiten zijn aanmerkelijk minder winstgevend dan de clouddiensten van het bedrijf. Amazon heeft daarom flink ge√Ønvesteerd in zijn serverparken en levert nu hoogwaardige, goedbetaalde diensten aan andere bedrijven. Ook het toegang geven tot de webwinkel aan andere winkelbedrijven is zeer rendabel.</p><p>De verwachtingen voor het tweede kwartaal waren naar de smaak van analisten wat voorzichtig. Amazon rekent op een operationele winst van 3,6 miljard dollar. Mogelijk kan dat de discussie over de investeringen weer doen oplaaien. Het aandelenkoers van het bedrijf van Jeff Bezos, de rijkste man op aarde, liet in de handel nabeurs weinig beweging zien.</p>
