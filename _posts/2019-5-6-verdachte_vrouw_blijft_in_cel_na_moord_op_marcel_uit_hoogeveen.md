---
layout: post
title: "Verdachte vrouw blijft in cel na moord op Marcel uit Hoogeveen"
date: Mon, 06 May 2019 18:55:39 +0200
category: binnenland
externe_link: "https://www.telegraaf.nl/nieuws/3544679/verdachte-vrouw-blijft-in-cel-na-moord-op-marcel-uit-hoogeveen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9e3c6d50-7020-11e9-a0e7-0217670beecd.jpg"
---

<p class="intro">De vrouw die verdacht wordt van betrokkenheid bij de dood van Marcel Hoogerbrugge uit Hoogeveen, blijft de komende twee weken vastzitten. De 47-jarige vrouw, Hala E., zat in Engeland vast en is ondanks haar verzet inmiddels overgeleverd aan Nederland.</p> <p>Ze blijft in ons land in de cel zitten, zo heeft de rechter-commissaris maandag besloten, meldde het Openbaar Ministerie (OM).</p><p>De 49-jarige man werd in december 2017 dood gevonden in een appartement in Hoogeveen. De van oorsprong Soedanese verdachte werd vorig jaar zomer in haar woonplaats Londen aangehouden. Ze had ook in Hoogeveen gewoond en zou bevriend zijn geweest met het slachtoffer.</p><p>Aan de aanhouding ging uitgebreid rechercheonderzoek vooraf. Zo besteedde het tv-programma Opsporing Verzocht in januari veel aandacht aan de zaak.</p>
