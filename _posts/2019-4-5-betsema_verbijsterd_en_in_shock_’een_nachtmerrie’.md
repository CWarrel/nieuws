---
layout: post
title: "Betsema verbijsterd en in shock: ’Een nachtmerrie’"
date: Fri, 05 Apr 2019 22:30:00 +0200
categories: 
- sport 
- wielrennen 
externe_link: "https://www.telegraaf.nl/sport/3402662/betsema-verbijsterd-en-in-shock-een-nachtmerrie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8d0e1dae-57e2-11e9-b2e4-0217670beecd.jpg"
---

<p class="intro">De Nederlandse veldrijdster Denise Betsema legt zich niet neer bij de schorsing die ze per direct heeft gekregen, nadat ze positief testte op anabole steroïden.</p> <p>„Wat een nachtmerrie is dit. Om gelijk met de deur in huis te vallen: ik heb nooit verboden middelen gebruikt en ben het gehele jaar verder nooit positief getest”, schrijft Betsema op sociale media. „We zijn echt verbijsterd en in shock. Wat vreselijk om dit nieuws te krijgen, terwijl ik met ziel en zaligheid bezig ben met de sport. Het voelt alsof ik schuldig ben bevonden, voordat de hele procedure is afgerond. Er is nooit een haar op mijn hoofd geweest die eraan denkt vals te spelen en al helemaal niet om verboden middelen te gebruiken. Het doet me dan ook onwijs veel pijn dat mijn naam in verband wordt gebracht met praktijken waar ik zelf zo’n afkeer van heb.”</p><p>Naam zuiveren</p><p>Betsema, die afgelopen seizoen liefst vijftien overwinningen behaalde in het veldrijden, weet niet waar de positieve test vandaan komt. „Dit moet een oorzaak hebben, maar die ken ik momenteel nog niet. Daar gaan we nu naar op zoek. Ik wil iedereen bedanken die me nu de kans geeft om mijn onschuld te bewijzen. Ik zal er alles aan doen om mijn naam zo snel mogelijk weer te zuiveren.”</p><p>De leiding van Marlux-Bingoal (waar Betsema in februari haar contract verlengde tot medio 2023) wacht de uitslag van de contra-expertise af. „Bij contacten tussen het management en de renster ontkende Denise Betsema de feiten volledig. In afwachting van het resultaat van het B-staal en het verdere verloop van de UCI-procedure, is door het management besloten Denise Betsema op non-actief te zetten.”</p><p>Verdere stappen</p><p>De Nederlandse wielerbond KNWU wacht verdere stappen van de UCI af, staat in een schriftelijke reactie. Betsema testte positief na de wereldbekerwedstrijd van eind januari in Hoogerheide, meldde de internationale wielerunie UCI.</p>
