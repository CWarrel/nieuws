---
layout: post
title: "Hoge uienprijs om te huilen"
date: Mon, 18 Feb 2019 18:26:54 +0100
categories: 
- financieel 
- ondernemen 
externe_link: "https://www.telegraaf.nl/financieel/3173415/hoge-uienprijs-om-te-huilen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/11f78470-33b6-11e9-be2e-a746ba0cb100.jpg"
---

<p class="intro">De prijs van uien is zo hoog, dat de export voor een groot deel is weggevallen. Door de slechte oogst in heel Europa heeft het beperkte aanbod prijzen laten exploderen. Ook de consument moet behoorlijk meer betalen voor een netje uien.</p> <p>„De prijs voor de consument kan maar beperkt omhoog, want anders wordt er geen ui meer verkocht”, zegt Gijsbrecht Gunter, voorzitter Holland Onions Association, de organisatie van uienhandelaren. „Eigenlijk moet nu de groothandel genoegen nemen met een lagere marge.”</p><p>De uienhandel gaat uit van een supermarktprijs tussen de €1 en €1,20 voor een kilo. De consument betaalt nu tussen de €1,20 en €1,30.</p><p>Droge zomer</p><p>„Boeren krijgen op dit moment 50 cent voor een kilo uien”, zegt Gunter. „Dat is ruim vier keer zoveel als normaal.”</p><p>Prijsstijgingen komen door het beperkte aanbod vanwege de droge zomer. Volgens Gunter is er 1 miljoen ton uien minder op de Europese markt. „De hoge prijs zorgde ook voor vraaguitval op exportmarkten als Azië of het Midden-Oosten, die bijvoorbeeld voor de Chinese ui kiezen.”</p><p>Arbeidstijdverkorting</p><p>Dat klassieke importlanden de Europese ui links laten liggen schaadt de werkgelegenheid. „Vijf van de dertig uiensorteerbedrijven heeft arbeidstijdverkorting aangevraagd.”</p><p>Verwachting was dat de uien begin maart al op zouden zijn en Nederland uien moest importeren, maar er is tot half april genoeg.</p>
