---
layout: post
title: "Politie Londen opent vuur na aanval op auto ambassadeur"
date: Sat, 13 Apr 2019 17:20:50 +0200
category: buitenland
externe_link: "https://www.telegraaf.nl/nieuws/3440654/politie-londen-opent-vuur-na-aanval-op-auto-ambassadeur"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/939c2584-5e00-11e9-8fb5-02c309bc01c1.jpg"
---

<p class="intro">De politie in West-Londen heeft het vuur geopend nadat een automobilist opzettelijk op het voertuig van een Oekraïense ambassadeur in Groot-Brittannië was ingereden.</p> <p>Niemand raakte gewond en de politie gaat niet uit van een terroristische daad.</p><p>Volgens een verklaring van de ambassade werden zaterdagochtend meerdere politie-eenheden opgeroepen om de omgeving rond het Holland Park af te zetten en een bestuurder tegen te houden. De automobilist wist er desondanks in te slagen om het geparkeerde voertuig van de ambassadeur meerdere keren te rammen.</p><p>Onderzoek motief</p><p>„De politie werd daarop gedwongen het vuur op het voertuig van de dader te openen”, blijkt uit de verklaring. De verdachte is gearresteerd en naar een politiebureau gebracht. Er is een onderzoek opgestart om de identiteit en drijfveren van de persoon te achterhalen. De ambassade is de afgelopen weken niet bedreigd, zei een woordvoerder.</p>
