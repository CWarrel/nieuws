---
layout: post
title: "WO 1-documentaire Jackson trekt volle zalen"
date: Mon, 15 Apr 2019 21:02:00 +0200
category: entertainment
externe_link: "https://www.telegraaf.nl/entertainment/3449417/wo-1-documentaire-jackson-trekt-volle-zalen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/68184ed0-5fac-11e9-ab1a-0218eaf05005.jpg"
---

<p class="intro">De documentaire They shall not grow old van regisseur Peter Jackson doet het opvallend goed in de Nederlandse bioscopen. De film over soldaten in de Eerste Wereldoorlog trok in het eerste weekend meer dan 12.500 bezoekers. Daarmee heeft They shall not grow old een plek in de top 10 van best bezochte bioscooptitels veroverd, blijkt uit de cijfers van de Nederlandse bioscoopsector.</p> <p>Jackson, die eerder onder meer de Lord of the Rings-trilogie maakte, heeft voor zijn film oorspronkelijke beelden van soldaten in de loopgraven opgeknapt en digitaal ingekleurd. Hij kon putten uit honderden uren filmmateriaal uit het archief van het Imperial War Museum (IWM).</p><p>De commentaren in de film zijn afkomstig van de oorlogsveteranen zelf en geselecteerd uit meer dan zeshonderd uur aan interviews uit de archieven van de BBC. Ook hebben doventolken dialogen tussen soldaten in stukjes ’stomme’ film gereconstrueerd.</p><p>They shall not grow old beleefde in november de wereldpremière in Londen.</p><p>Het is al de tweede documentaire dit jaar die volle zalen trekt. Eerder was ook Free Solo, over ’free climber’ Alex Honnold, een groot succes. Deze, inmiddels met een Oscar bekroonde, documentaire trok het eerste weekend een zelfde aantal bezoekers. Uiteindelijk kochten 100.000 mensen een kaartje voor Free Solo.</p>
