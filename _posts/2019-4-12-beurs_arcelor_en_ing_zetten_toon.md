---
layout: post
title: "Beurs: Arcelor en ING zetten toon"
date: Fri, 12 Apr 2019 12:45:00 +0200
categories: 
- financieel 
- koersen 
externe_link: "https://www.telegraaf.nl/financieel/3434803/beurs-arcelor-en-ing-zetten-toon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8ece1340-5d11-11e9-ac91-02d2fb1aa1d7.jpg"
---

<p class="intro">Rond lunchtijd bleef ArcelorMittal en Randstad met ING vrijdag stevig aan kop in de vlakke AEX. Beleggers leken erop te vertrouwen dat Amerikaanse banken vanmiddag met meevallende kwartaalcijfers naar buiten zullen komen. JPMorgan bleef boven verwachting.</p> <p>De AEX stond rond 12.45 uur licht negatief op 561,7 punten. De AMX steeg 0,5% naar 813,2 punten.</p><p>Elders in Europa was het beeld voorzichtig positief. De Duitse DAX en Franse CAC 40 klommen 0,6% respectievelijk 0,5%. De Britse FTSE 100 steeg 0,4%.</p><p>,,Beleggers blijven voorzichtig in aanloop naar het kwartaalcijferseizoen dat gaat beginnen. Er is voorlopig te weinig richting voor de grote beleggers”, aldus Koen Bender van Mercurius Vermogensbeheer.</p><p>De Amerikaanse banken trappen traditioneel in de VS af. JP Morgan Chase begon vrijdag met een duidelijk beter winst over het eerste kwartaal en omzetgroei. Wells Fargo volgt.</p><p>Bender: ,,Dat wordt vanwege de lage rente waarschijnlijk geen erg goed verhaal; ze kampen daardoor met geringe verdiensten.”</p><p>Tegelijkertijd loopt in de Verenigde Staten het effect van de belastingverlaging op zijn einde. „Daar hebben bedrijven in Europa veel minder last van.” Het zal tot een kleine verschuiving kunnen leiden binnen portefeuilles.</p><p>De indexfutures wezen op een hogere opening van de Amerikaanse beurzen om half vier vanmiddag, na de veelal kleine minnen op donderdag.</p><p>Gecorrigeerd voor het ex-dividend gaan verloor KPN 2,1%, waarmee het telecombedrijf de sterkste daler binnen de AEX was.</p><p>Ahold Delhaize ging ook ex-dividend en leverde gecorrigeerd hiervoor 0,7% in. Sinds donderdag wordt er in 240 van zijn 2000 supermarkten in de VS gestaakt.</p><p>Uitzender Randstad ging met een winst van 2% mee aan kop, na door Bank of America op de kooplijst te zijn geplaatst.</p><p>Staalgigant ArcelorMittal won 3%. De hoogste rechter in India heeft het overnameproces van branchegenoot Essar Steel tijdelijk stopgezet.</p><p>ASML pakte er 0,6% bij. Donderdag was de chipmachinefabrikant 0,8% lager gesloten, op het nieuws dat Chinese medewerkers bedrijfsgeheimen hebben gestolen.</p><p>Bij de middelgrote fondsen stond logistiek vastgoedbedrijf WDP met een min van 1,5% onderaan. Roestvrijstaalproducent Aperam klom 1,5%, gesteund door een positief rapport van de Amerikaanse bank Citi.</p><p>Smallcap Pharming zakte 3,9%. Het biotechbedrijf lapt het wettelijke verbod op publieksreclame voor geneesmiddelen volgens concurrent Shire aan zijn laars.</p><p>De toeleverancier aan apothekers Fagron verloor 2,7%, in reactie op de publicatie van licht tegenvallende groeicijfers.</p><p>Op de lokale markt steeg Curetis 16%. Het biotechnologiebedrijf presenteert nieuwe methoden om bacteriën op resistentie tegen antibiotica te testen.</p><p>Probiodrug won 6,7%, na in de afgelopen twee dagen al te zijn verdubbeld in reactie op een plaatsing van aandelen.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
