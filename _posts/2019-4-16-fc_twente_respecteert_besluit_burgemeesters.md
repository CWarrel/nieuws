---
layout: post
title: "FC Twente respecteert besluit burgemeesters"
date: Tue, 16 Apr 2019 19:58:34 +0200
category: sport
externe_link: "https://www.telegraaf.nl/sport/3455469/fc-twente-respecteert-besluit-burgemeesters"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4ee01d42-6071-11e9-8d0e-02d1dbdc35d1.jpg"
---

<p class="intro">FC Twente respecteert het besluit van de burgemeesters van Ouder-Amstel en Amsterdam om het duel met Jong Ajax vrijdag op sportcomplex De Toekomst niet door te laten gaan.</p> <p>Dit zegt de club in een korte reactie op het verbod op de mogelijke ’kampioenswedstrijd’ van de club uit Enschede.</p><p>„We vinden het wel uitermate vervelend dat enkele dagen voor deze belangrijke wedstrijd, een duel waar het kampioenschap op het spel staat voor FC Twente, deze beslissing is genomen”, zegt algemeen directeur Paul van der Kraan. „Het is heel jammer dat we deze wedstrijd niet kunnen spelen, maar we respecteren het besluit van de burgemeesters van Ouder-Amstel en Amsterdam.”</p><p>Met nog vier duels te gaan, staat FC Twente tien punten voor op achtervolger Sparta. Mochten de Rotterdammers vrijdag verliezen van Helmond Sport, dan zijn de Enschedeërs alsnog kampioen en zeker van promotie. Zo niet, dan krijgt FC Twente maandag tegen Jong AZ in eigen huis opnieuw de kans de titel te veroveren.</p>
