---
layout: post
title: "Bijna 30 doden door ongeluk met toeristenbus op Madeira"
date: Thu, 18 Apr 2019 06:47:00 +0200
category: buitenland
externe_link: "https://www.telegraaf.nl/nieuws/3461771/bijna-30-doden-door-ongeluk-met-toeristenbus-op-madeira"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4f7713bc-6195-11e9-966f-0217670beecd.jpg"
---

<p class="intro">Een toeristenbus op het Portugese eiland Madeira is op een helling van de weg geraakt en op een huis terechtgekomen. Volgens de plaatselijke autoriteiten zijn er 29 doden en 27 gewonden gevallen.</p> <p>Volgens Portugese media zaten er 55 voornamelijk Duitse toeristen in de bus. De identiteit van de slachtoffers is nog niet bekend. De Portugese gids en chauffeur hebben het ongeluk overleefd en zijn naar een ziekenhuis gebracht. De Portugese president Marcelo Rebelo de Sousa, en de vertegenwoordiger van Portugal op Madeira, Ireneu Barreto. hebben naar eigen zeggen hun medeleven betuigd aan de nabestaanden en aan de Duitse president en de Duitse ambassadeur.</p><p>Het Ministerie van Buitenlandse Zaken in Den Haag laat weten dat er voor zover bekend geen Nederlanders in de bus zaten.</p><p>Oorzaak</p><p>De touringcar raakte van de weg in Caniço, in het zuidoosten van het eiland dat circa 875 kilometer van het Portugese vasteland ligt. De officiële oorzaak is nog niet bekend, maar vermoed wordt dat de buschauffeur de macht over het stuur verloor.</p><p>De bus was van Hotel Quinta Splendida op weg naar de eilandhoofdstad Funchal. Het ongeluk is volgens de lokale media het ernstigste busongeluk op het eiland sinds 2005. Toen kantelde een toeristenbus en vielen vijf doden en drie gewonden.</p>
