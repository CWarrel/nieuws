---
layout: post
title: "Duizenden Marokkanen in Rabat de straat op tegen Rif-vonnissen"
date: Sun, 21 Apr 2019 16:41:59 +0200
category: nieuws
externe_link: "https://nos.nl/l/2281449"
feature_image: "https://nos.nl/data/image/2019/04/21/545163/1008x567.jpg"
---

<p>In de Marokkaanse hoofdstad Rabat zijn duizenden mensen de straat op gegaan. Ze protesteren tegen de hoge celstraffen die de leiders van de protesten in het Rif-gebied hebben gekregen. De betoging is met 7000 tot 10.000 mensen groter dan verwacht, zegt correspondent Willemijn de Koning.</p>
<p>De meer dan vijftig leiders kregen straffen tot twintig jaar cel voor het in gevaar brengen van de staatsveiligheid. Die vonnissen werden deze maand in hoger beroep bevestigd. Gisteren protesteerden enkele honderden mensen in Den Haag ook tegen de straffen.</p>
<h2>Achtergesteld</h2>
<p>De betogers in Rabat demonstreren ook tegen de beperking van de vrijheid van meningsuiting en onrecht in het algemeen.</p>
<p>In het Rif-gebied in het noordoosten van Marokko wordt al jaren geprotesteerd tegen de armoede, het gebrek aan werk, de achterstelling van het gebied en het gebrek aan voorzieningen zoals ziekenhuizen.</p>
<p>Politie en justitie treden hard op tegen de protesten. Mensen die eraan meedoen of betogingen organiseren krijgen geregeld lange straffen.</p>
