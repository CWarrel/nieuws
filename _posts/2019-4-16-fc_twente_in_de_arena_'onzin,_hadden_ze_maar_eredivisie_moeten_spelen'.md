---
layout: post
title: "FC Twente in de Arena? 'Onzin, hadden ze maar eredivisie moeten spelen'"
date: Tue, 16 Apr 2019 08:02:24 +0200
category: sport
externe_link: "https://nos.nl/l/2280679"
feature_image: "https://nos.nl/data/image/2019/04/16/544001/1008x567.jpg"
---

<p>Als het aan FC Twente ligt, worden de Tukkers vrijdag kampioen in de Johan Cruijff Arena. De club vindt sportcomplex De Toekomst, de thuisbasis van Jong Ajax, te klein en wil de wedstrijd laten verplaatsen. "Echt onzin. Hadden ze maar niet moeten degraderen", stelt Arno Vermeulen.</p>
<p>De NOS-commentator doet zijn uitspraak aan tafel bij het Sportforum van Langs de Lijn En Omstreken. Twente krijgt 185 kaarten voor het uitvak in Amsterdam, terwijl duizenden fans van de club uit Enschede de reis willen maken om hun club kampioen te zien worden.</p>
<p>De KNVB had het prima gevonden als er in de Arena gespeeld zou worden, maar Ajax gaat daar niet in mee. Die beslissing kan op bijval rekenen van Vermeulen. "Dit is echt een nonsens discussie", zegt hij.</p>
<h2>Bescheiden zijn</h2>
<p>"Denken ze bij Twente dat ze daar alles voor elkaar kunnen krijgen? Ze hebben net vijftien miljoen euro uit de zakken van de gemeente geklopt en nu willen ze in de Arena voetballen? Nee, volkomen terecht dat Ajax dat niet doet. Twente mag wel iets bescheidener zijn."</p>
<p>Voormalig Ajacied Hedwiges Maduro is het met Vermeulen eens. "Het is jammer voor Twente, en ik begrijp ze, maar Jong Ajax speelt alle duels op De Toekomst. Dus deze ook. Je moet je niet gaan aanpassen aan een tegenstander die kampioen kan worden."</p>
<p>"En in hoeverre speelt het mee dat veel clubs zich genaaid voelen door Twente?", vraagt AD-journalist Thijs Zonneveld zich af.</p>
<p>"Zo!", antwoordt Vermeulen. "Vooral bij Feyenoord waren ze door de jaren heen boos. Dat was in de tijd dat spelers als Leroy Fer naar Twente gingen, omdat ze daar meer betaalden. Toen riepen ze al bij Feyenoord dat journalisten daar eens goed naar moesten kijken, want het kon niet wat er bij Twente gebeurde. Dat bleek later wel."</p>
<h2>En nu?</h2>
<p>Vak P, de fanatieke aanhang van de Tukkers, schreef op hun Facebookpagina: "Als onze club terug kan keren naar het niveau waar wij horen, dan horen wij daar bij te zijn. En niet in een uitvak met een capaciteit van 185 man op een amateurcomplex."</p>
<p>De vraag is wat de fans gaan doen, mochten ze niet welkom zijn in Amsterdam. Vermeulen: "Zet hun eigen stadionpoorten open en kijk het daar. Dat lijkt me prima. Maar je moet niet alles op zijn kop zetten omdat Twente toevallig kampioen kan worden bij Jong Ajax."</p>
<p>Om met deze woorden te besluiten: "Volgend jaar mogen ze weer in de Johan Cruijff Arena spelen."</p>
<h2>'Gilbert niet te vertrouwen'</h2>
<p>Met twee voetbalkenners en een wielerkenner aan tafel kwam ook het woord doping ter sprake. Zo zegt Zonneveld dat hij Philippe Gilbert, de winnaar van Parijs-Roubaix, niet kan vertrouwen. "En daar heb ik ook wel reden toe", stelt hij.</p>
<p>"Ik heb ooit een verhaal geschreven over zijn gebruik van valse attesten om cortisonen te gebruiken, gebaseerd op talloze bronnen binnen zijn ploeg. Daar was hij heel boos over. Ik vind dat als je daarover blijft liegen, het niet echt getuigt van transparantie."</p>
<p>Ook in het voetbal heeft men te maken met het gebruik van verboden middelen. Ook Maduro, die afgelopen zomer is gestopt als prof, heeft zijn vermoedens gehad tijdens zijn carri√®re.</p>
<p>"Vooral in Griekenland", zegt de oud-speler van PAOK Saloniki. "Dan denk je weleens: is dit pure emotie? Soms sloeg het nergens op. Dan was er iets kleins en werd er zo heftig gereageerd. Dat sloeg echt nergens op. Dan ga je twijfelen."</p>
<p>"Ik denk ook dat veel sporters niet weten wat ze innemen. Bij een vitaminepil hoor je eigenlijk te vragen wat het precies is, maar veel spelers gaan uit van de goedheid van een dokter", aldus Maduro.</p>
