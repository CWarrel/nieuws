---
layout: post
title: "’Van Gerwen binnen mum van tijd van zero to hero’"
date: Thu, 21 Mar 2019 08:47:35 +0100
categories: 
- sport 
- darts 
externe_link: "https://www.telegraaf.nl/sport/3326636/van-gerwen-binnen-mum-van-tijd-van-zero-to-hero"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f174efaa-4bd2-11e9-bab1-02c309bc01c1.jpg"
---

<p class="intro">Michael van Gerwen rekende vorige week tijdens de zesde speelronde van de Premier League met pijn en moeite af met Gerwyn Price. „Het was nog niet geweldig”, zei de Brabander zelf. Oud-darter Wayne Mardle, tegenwoordig analist, schrok naar eigen zeggen van het spel van de Nederlander, maar zag direct ook hoe bijzonder Mighty Mike als darter is.</p> <p>„Het spel van Michael was vorige week, gedurende de eerste vijf legs, slechter dan ik ooit van hem gezien heb. Hij bleef zijn arm aanspannen”, aldus Mardle in gesprek met Sky Sports. </p><p>„Maar hij liet zien dat hij een ware kampioen is en vocht zich terug. In de laatste vier à vijf legs speelde hij weer zeer goed.” Mardle roemt de vechtlust van de wereldkampioen. „Michael kan binnen een mum van tijd van zero to hero gaan.”</p><p>De Brit, die als darter Hawaii 5-0-1 werd genoemd, rekent er dan ook op dat Van Gerwen donderdag in Berlijn in de zevende speelronde van de Premier League gaat afrekenen met Daryl Gurney.</p><p>De Vlijmenaar verslaan vergt namelijk perfectie en timing. „Als je Michael wil verslaan, moet je goed spelen én toeslaan op de juiste momenten. Zoals James Wade tegen hem deed. Je moet je kansen zien te benutten, als ze zich voordoen.”</p><p>Programma speelronde 7</p><p>Gerwyn Price - Rob Cross
James Wade - Peter Wright
Michael van Gerwen - Daryl Gurney
Michael Smith - Mensur Suljovic
Max Hopp - Raymond van Barneveld</p>
