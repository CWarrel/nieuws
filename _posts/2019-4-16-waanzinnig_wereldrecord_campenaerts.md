---
layout: post
title: "Waanzinnig wereldrecord Campenaerts"
date: Tue, 16 Apr 2019 19:14:58 +0200
category: sport
externe_link: "https://www.telegraaf.nl/sport/3455369/waanzinnig-wereldrecord-campenaerts"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/29aeca4c-606b-11e9-b144-0255c322e81b.jpg"
---

<p class="intro">De Belgische wielrenner Victor Campenaerts heeft het werelduurrecord verbeterd.</p> <p>De 27-jarige renner van Lotto Soudal overtrof op de wielerbaan van Aguascalientes het record dat sinds 7 juni 2015 op naam stond van Bradley Wiggins. De Brit kwam toen in het velodrome van Londen tot een afstand van 54,526 kilometer. Campenaerts reed meer dan 55 kilometer.</p><p>De Belg veroverde de afgelopen twee jaar de Europese titel tijdrijden. Campenaerts bereidde zich de afgelopen maanden minutieus voor op op zijn werelduurrecordpoging.</p><p>Hij ging begin dit jaar naar Namibië om twee maanden op hoogte te trainen. Campenaerts kon daar wennen aan de hitte én hoogte in Aguascalientes. Het Velódromo Bicentenario in de Mexicaanse stad ligt op ruim 1800 meter boven zeeniveau, met een lage luchtdruk als groot voordeel. Dion Beukeboom probeerde vorig jaar op dezelfde piste al Wiggins te overtreffen, maar de Nederlander bleef steken op 52,757 kilometer.</p>
