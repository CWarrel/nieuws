---
layout: post
title: "Tieners nemen selfies op spoor India: 3 doden"
date: Wed, 01 May 2019 09:14:51 +0200
category: opmerkelijk
externe_link: "https://www.telegraaf.nl/nieuws/3519688/tieners-nemen-selfies-op-spoor-india-3-doden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ccc2ae42-6be2-11e9-af69-0255c322e81b.jpg"
---

<p class="intro">Drie Indiase tieners zijn om het leven gekomen toen ze selfies namen op het spoor. De jongeren zagen een naderende trein over het hoofd, zegt een politiefunctionaris.</p> <p>Het ongeval gebeurde in de stad Panipat, in de noordelijke deelstaat Haryana. „De slachtoffers waren druk bezig met het nemen van selfies”, zegt de politieman tegen AFP. „Toen ze een trein zagen naderen, sprongen ze op een ander spoor. Ze beseften niet dat daar ook een trein reed.”</p><p>Een vierde tiener overleefde het drama door tijdig weg te duiken. De overleden slachtoffers waren volgens de politie achttien en negentien jaar oud. Ze behoorden naar verluidt tot een groep die in Panipat was vanwege een bruiloft.</p><p>Mensen nemen vaker grote risico’s omdat ze een spectaculaire foto van zichzelf willen nemen. Onderzoekers becijferden vorig jaar dat wereldwijd 259 ’selfiedoden’ zijn gevallen tussen 2011 en 2017. India voerde die lijst aan.</p>
