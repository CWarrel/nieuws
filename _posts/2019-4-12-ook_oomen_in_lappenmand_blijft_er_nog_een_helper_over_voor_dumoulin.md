---
layout: post
title: "Ook Oomen in lappenmand: blijft er nog een helper over voor Dumoulin?"
date: Fri, 12 Apr 2019 16:51:47 +0200
category: sport
externe_link: "https://nos.nl/l/2280151"
feature_image: "https://nos.nl/data/image/2019/04/12/543147/1008x567.jpg"
---

<p>Voor de tweede keer de Giro winnen. Dat is dit jaar het hoofddoel van Tom Dumoulin. Maar dat lijkt een hels karwei te worden: behalve de moordende concurrentie, zag Dumoulin de ene na de andere helper in het hooggebergte wegvallen.</p>
<p>In de Ronde van ItaliÃ«, die op 11 mei in Bologna van start gaat, kan Dumoulin sowieso geen beroep doen op zijn eerste adjudant Wilco Kelderman (gebroken sleutelbeen en nekwervel) en Martijn Tusveld (herstellende van een gebroken kaak).</p>
<p>De voornaamste alternatieven, Sam Oomen en Nicholas Roche, reden deze week in de Ronde van het Baskenland. Reden... Donderdag viel Roche weg na een zware valpartij, die hem zeker uit de Giro houdt. En vrijdag ging ook Oomen niet meer van start wegens ziekte.</p>
<p>Dat Oomen vrijdag niet meer van start ging in de vijfde etappe in het Baskenland kan ook een vingerwijzing zijn naar een gewijzigd programma.</p>
<p>"Ik voelde me gisteren een beetje misselijk tegen het einde van de rit en voelde me na vanochtend niet veel beter", aldus Oomen op de website van zijn ploeg. "Met de komende koersen in het achterhoofd besloten we dat ik vandaag beter niet zou starten, zodat ik kan rusten en me kan voorbereiden op wat er komt. Dat zou de Giro kunnen zijn, maar daarover hebben we nog geen definitieve beslissing genomen", aldus Oomen.</p>
<p>Eigenlijk zou de 23-jarige Tilburger voor een goed klassement gaan in de Ronde van Frankrijk, maar het zou ook zomaar kunnen dat hij zich net als vorig jaar gaat voorbereiden op een rol als meesterknecht in de Giro.</p>
<p>In 2018 hielp hij Dumoulin naar de tweede plaats in de Giro. Zelf eindigde Oomen als negende.</p>
<h2>Langer interview op NPO 1 en NOS.nl</h2>
<p>Zondag is een lang interview met Dumoulin en zijn voorbereiding op de Giro te zien in de uitzending van Studio Sport om 18.10 uur en uiteraard ook te bekijken via NOS.nl en de NOS-app.</p>
<p>Daarin buigt hij zich onder meer over de samenstelling van zijn ploeg na het wegvallen van Kelderman, Tusveld en Roche.</p>
