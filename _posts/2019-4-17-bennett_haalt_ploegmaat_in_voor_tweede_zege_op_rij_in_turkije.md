---
layout: post
title: "Bennett haalt ploegmaat in voor tweede zege op rij in Turkije"
date: Wed, 17 Apr 2019 14:18:52 +0200
category: sport
externe_link: "https://nos.nl/l/2280867"
feature_image: "https://nos.nl/data/image/2019/04/17/544307/1008x567.jpg"
---

<p>Sam Bennett heeft ook de tweede rit in de Ronde van Turkije op zijn naam geschreven. De Ier van Bora achterhaalde op minder dan 100 meter van de finish zijn ploeggenoot Lukas Pöstlberger.</p>
<p>Zeven man gingen direct vanuit de start in Tekirdag op avontuur. Ze kregen nooit meer dan vier minuten. Mauricio Moreira van Caja Rural werd als laatste op 25 kilometer van de streep ingerekend.</p>
<p>De laatste drie kilometer liepen omhoog en bleken al snel te zwaar voor Fabio Jakobsen (gisteren nog tweede) en Mark Cavendish. Door de lastige finale viel het hele peloton in kleine brokken uit elkaar.</p>
<p>In de slotkilometer sprong Pöstlberger vooraan weg. Bennett en Felix Grossschartner zagen dat hun ploegmaat het niet ging redden, trokken vol door en werden eerste en tweede. Pöstlberger kwam als vijftiende over de streep.</p>
<p>Het is alweer de zesde overwinning van het seizoen voor Bennett, die ook tweede etappes in Parijs-Nice op zijn naam schreef.</p>
