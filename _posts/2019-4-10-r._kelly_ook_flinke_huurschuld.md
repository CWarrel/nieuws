---
layout: post
title: "R. Kelly ook flinke huurschuld"
date: Wed, 10 Apr 2019 09:23:56 +0200
categories: 
- entertainment 
- gossip 
externe_link: "https://www.telegraaf.nl/entertainment/3421932/r-kelly-ook-flinke-huurschuld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1156d1aa-5b80-11e9-8997-02d2fb1aa1d7.jpg"
---

<p class="intro">De geldproblemen van R. Kelly zijn voorlopig nog niet voorbij. De zanger blijkt naast de schulden die hij al heeft ook nog eens flink achter te lopen met het betalen van de huur van zijn muziekstudio.</p> <p>Omdat de geplaagde r&amp;b-zanger het geld niet kan ophoesten, heeft de huurbaas de schuld verhaald bij Sony. Dat meldt The Blast op basis van juridische documenten. Kelly zou een achterstallige huur van zo’n 173.000 dollar hebben gehad, waarop de huurbaas naar de rechter stapte.</p><p>Die zorgde ervoor dat de royalties die de zanger nog ontvangt voor oude nummers tijdelijk werden bevroren om het bedrag af te betalen. Een groot deel zou inmiddels betaald zijn. Kelly moet nog ruim 52.000 dollar bij elkaar schrapen, maar de huurbaas zou ook dit bedrag via juridische kanalen bij Sony incasseren.</p><p>Hoewel de meermaals van seksueel misbruik beschuldigde zanger nog wel royalties van Sony ontvangt, liet het platenlabel hem onlangs vallen. Sony gaf destijds geen reden voor het beëindigen van de samenwerking, maar het is aannemelijk dat het te maken heeft met de ophef rond Kelly.</p><p>R. Kelly had eerder ook al een alimentatieschuld en zat daarvoor drie dagen in de cel. Een fan heeft het bedrag van bijna 162.000 inmiddels voor hem betaald.</p>
