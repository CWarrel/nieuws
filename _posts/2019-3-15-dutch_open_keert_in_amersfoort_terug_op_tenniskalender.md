---
layout: post
title: "Dutch Open keert in Amersfoort terug op tenniskalender"
date: Fri, 15 Mar 2019 10:41:28 +0100
categories: 
- sport 
- tennis 
externe_link: "https://www.telegraaf.nl/sport/3295098/dutch-open-keert-in-amersfoort-terug-op-tenniskalender"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eca84252-473a-11e9-90b8-0218eaf05005.jpg"
---

<p class="intro">Het Dutch Open in Amersfoort keert als challenger, de categorie onder de ATP-toernooien, terug op de tenniskalender.</p> <p>Toernooidirecteur Tom Nijssen heeft de ambitie om door te groeien als toernooi, dat dit jaar van 15 tot en met 21 juli wordt gespeeld op de banen van tennisvereniging ALTA.</p><p>In Amersfoort werd jarenlang een ATP-toernooi gespeeld, maar in 2008 vond de laatste editie plaats. „Een ATP-toernooi op gravel in Nederland, dat was fantastisch. En dat spookt zéker weer door mijn hoofd”, aldus Nijssen. „Maar eerst willen we de komende editie goed neerzetten. Daarna kijken we verder. Ook of we wellicht een vrouwentoernooi kunnen gaan organiseren van dezelfde grootte.”</p><p>Scheveningen</p><p>Aanvankelijk was Amersfoort van plan om in 2020 pas terug te keren, maar omdat de challenger van Scheveningen dit jaar niet plaatsvindt werd tennisvereniging ALTA gevraagd een jaar eerder te starten. „We zijn er meteen op ingegaan, want het is een ideale week, middenin de zomer. De licentie is betaald en er komt nog iemand om het park goed te keuren. Dat is een kwestie van een formaliteit”, aldus oud-tennisprofessional Nijssen.</p><p>Feest</p><p>„De vereniging viert in 2020 zijn honderdjarig bestaan en dat willen we op een gepaste manier vieren. We zijn van plan het toernooi voor de langere termijn te organiseren, mogelijk dus zelfs over meerdere weken met een mannen- en een vrouwentoernooi.”</p><p>In 2008 werd de voorlopig laatste editie gewonnen door de Spanjaard Albert Montanes. Daarna werd de licentie verkocht aan het ATP-toernooi van Belgrado omdat Novak Djokovic zich er financieel mee ging bemoeien. Het toernooi in Servië vond in 2012 voor het laatst plaats.</p>
