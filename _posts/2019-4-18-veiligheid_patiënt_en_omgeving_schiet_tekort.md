---
layout: post
title: "Veiligheid patiënt en omgeving schiet tekort"
date: Thu, 18 Apr 2019 10:11:15 +0200
category: binnenland
externe_link: "https://www.telegraaf.nl/nieuws/3463351/veiligheid-patient-en-omgeving-schiet-tekort"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8943ce7a-61b1-11e9-ba01-0255c322e81b.jpg"
---

<p class="intro">De veiligheid van mensen met een ernstige psychische aandoening en die van hun omgeving is onvoldoende geborgd in het huidige zorgsysteem, concludeert de Onderzoeksraad voor Veiligheid (OVV) in een rapport.</p> <p>„Zorgverleners hebben onvoldoende zicht op de veiligheidsrisico’s van de patiënt en zijn omgeving”, aldus de raad. Dat komt omdat zorgverleners met verschillende systemen werken om gegevens vast te leggen. „Door deze versnippering van informatie bij verschillende partijen, ontstaat er geen compleet beeld van de patiënt om de juiste hulp te kunnen bieden.”</p><p>Volgens de raad telt Nederland 250.000 tot 300.000 mensen met een ernstige psychische aandoening. Ongeveer 20.000 mensen uit deze groep verkeren in „acute zorgnood.” Zij zijn voor zorg en hulp afhankelijk van veel verschillende organisaties, die „niet vanzelfsprekend” met elkaar samenwerken. „Het huidige systeem en de wet- en regelgeving is onvoldoende ingericht op de complexe zorgbehoefte van deze groep patiënten”, aldus de OVV.</p>
