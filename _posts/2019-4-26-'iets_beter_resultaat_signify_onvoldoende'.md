---
layout: post
title: "'Iets beter resultaat Signify onvoldoende'"
date: Fri, 26 Apr 2019 09:07:55 +0200
categories: 
- financieel 
- koersen 
externe_link: "https://www.telegraaf.nl/financieel/3498874/iets-beter-resultaat-signify-onvoldoende"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bc298d18-67f9-11e9-abce-02c309bc01c1.jpg"
---

<p class="intro">De resultaten van Signify in het eerste kwartaal waren iets beter dan verwacht. Dat is echter onvoldoende aanleiding om het aandeel hoger te zetten, vooral in het licht van de recente koersstijgingen. Dat schrijven kenners bij Morgan Stanley. Volgens ING zijn de resultaten redelijk bemoedigend.</p> <p>Volgens Morgan Stanley-analisten toonden de cijfers van Signify een ,,bescheiden verbetering'', hetgeen nog te weinig is om de marktverwachtingen significant te stuwen. Vooral de prestaties van led-, professionele en thuisverlichting waren volgens hen ,,een beetje teleurstellend''. De lampentak was wel een belangrijke drijfveer voor de beter dan verwachte resultaten, concludeert Morgan Stanley.</p><p>ING-analisten wijzen op de beter dan verwachte vergelijkbare omzetgroei, waarbij ook zij in het bijzonder de prestaties van de conventionele lampendivisie aanstippen. Dat het bedrijf de gemiddelde verwachting wist te overtreffen is volgen ING ook welkom nieuws voor Signify, dat de afgelopen kwartalen juist niet aan de ramingen wist te voldoen. Verder profiteerde Signify de voorbije maanden van lagere belastingkosten.</p><p>ING handhaafde zijn hold-advies op Signify met ene koersdoel van 23 euro. Morgan Stanley hanteert het advies equalweight. Het aandeel noteerde vrijdag omstreeks 10.00 uur 1,6 procent lager op 26,33 euro.</p>
