---
layout: post
title: "Pijnlijke nederlaag Arsenal"
date: Sun, 21 Apr 2019 19:20:55 +0200
category: sport
externe_link: "https://www.telegraaf.nl/sport/3476990/pijnlijke-nederlaag-arsenal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d26397de-6459-11e9-a27a-02d1dbdc35d1.jpg"
---

<p class="intro">Arsenal heeft het drie dagen na het succes in de Europa League laten afweten in de Premier League.</p> <p>De Londenaren gingen op eigen veld in de stadsderby tegen Crystal Palace pijnlijk onderuit: 2-3. Daardoor profiteerde Arsenal niet van de nederlaag op zaterdag van nummer drie Tottenham Hotspur bij Manchester City (1-0).</p><p>Chelsea kan maandag bij winst op Burnley zelfs de vierde plek overnemen van de Gunners, die donderdag nog mochten juichen na de uitschakeling van Napoli in de kwartfinales van de Europa League. De top vier in de Premier League plaatst zich voor de Champions League.</p><p>Voor Crystal Palace kwamen Christian Benteke (0-1), Wilfried Zaha (1-2) en James McArthur (1-3) tot scoren. Namens Arsenal troffen Mesut Özil en Pierre-Emerick Aubameyang doel. Patrick van Aanholt en Jaïro Riedewald bleven bij Palace op de bank.</p>
