---
layout: post
title: "'Deutsche Bank kijkt ook naar plan B'"
date: Thu, 18 Apr 2019 13:20:35 +0200
categories: 
- financieel 
- koersen 
externe_link: "https://www.telegraaf.nl/financieel/3464881/deutsche-bank-kijkt-ook-naar-plan-b"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1207f960-61cc-11e9-8d7a-0218eaf05005.jpg"
---

<p class="intro">Deutsche Bank werkt naar verluidt ook aan een plan B voor het geval de onderhandelingen over een samengaan met Commerzbank op niets uitlopen. Dat meldt persbureau Bloomberg op basis van ingewijden. Deutsche Bank zelf wilde niet op het bericht reageren.</p> <p>Er wordt nu al weken tussen de twee grote banken onderhandeld, maar de beoogde samensmelting stuit op veel weerstand. Zo zouden vakbondsleden bang zijn dat het beoogde samengaan van de financiële concerns te veel banen gaat kosten. Ook binnen de Europese Centrale Bank (ECB) zouden er vragen zijn gerezen over de logica van de deal.</p><p>De Duitse regering dringt juist aan op een krachtenbundeling van het kwakkelende Deutsche Bank en Commerzbank. Samen zouden ze veel kostenbesparingen kunnen doorvoeren. Als de deal niet doorgaat zal Deutsche Bank dat op een andere manier moeten klaarspelen. Grote aandeelhouders zouden daarom ook willen dat de bank aan alternatieven werkt.</p><p>Eerder deze week gingen er ook geruchten dat ING geïnteresseerd zou zijn in een overname van Commerzbank. Analisten vonden dat evenwel onwaarschijnlijk, omdat een fusie met Commerzbank volgens hen niet zou passen in de strategie van ING.</p>
