---
layout: post
title: "Wereldrecords voor Sábliková en Bowe in Salt Lake City"
date: Sat, 09 Mar 2019 22:43:24 +0100
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/SmHqFm3XqWE/2275256"
feature_image: "https://nos.nl/data/image/2019/03/10/535908/1008x567.jpg"
---

<p>Martina Sábliková heeft in Salt Lake City haar wereldrecord op de 3.000 meter verbeterd. Tijdens de wereldbekerfinale zette de Tsjechische 3.52,02 op de klokken en won daarmee ook het eindklassement in de wereldbeker.</p>
<p>Ook de 1.000 meter bij de vrouwen leverde een nieuw wereldrecord op. Brittany Bowe snelde - ruim vier jaar nadat ze als eens de snelste vrouw op de kilometer was geworden - naar 1.11,61.</p>
<h2>Drie wereldrecords in acht dagen</h2>
<p>Sábliková had vorige week tijdens de WK allround zowel op de 3.000 als de 5.000 meter een wereldrecord gereden. Acht dagen later was het opnieuw raak voor de Tsjechische, die maar liefst 1,29 sneller was dan in Calgary.</p>
<p>Daarvoor was het record op de 3.000 meter maar liefst dertien jaar in handen geweest van de Canadese Cindy Klassen.</p>
<p>"Toen ik de andere tijden zag, dacht ik, mijn god, ik moet een wereldrecord rijden", zei Sábliková. "De laatste twee rondjes waren heel zwaar, maar het is een fantastische tijd."</p>
<h2>Bowe helemaal terug aan de top</h2>
<p>Op de 1.000 meter werd het ene na het andere persoonlijke record gereden, waarvan er uiteindelijk drie sneller waren dan het wereldrecord van de Japanse Nao Kodaira (1.12,09) uit december 2017.</p>
<p>Miho Takagi (1.11,71) zette in een rechtstreeks duel met Kodaira (1.11,77) als eerste een nieuwe wereldrecordtijd op de klokken, maar een rit later was Bowe nog wat sneller.</p>
<p>In 2015 won de Amerikaanse wereldtitels op de 1.000 en 1.500 meter en werd ze wereldkampioen sprint, net als in 2016. In oktober liep ze een hersenschudding op en de gevolgen daarvan speelden haar tot ver in het vorige seizoen parten.</p>
<p>Dit jaar keerde ze terug aan de top. Ze boekte vier wereldbekeroverwinningen op de 1.000 meter en bekroonde haar seizoen vorige maand in Inzell al met de wereldtitel op de kilometer.</p>
<p>Het wereldrecord is de kers op de taart voor de Amerikaanse. "Ik ging voor de winst en soms gebeuren er dan bijzondere dingen", zei Bowe. "Het is een geweldige tijd."</p><img src="http://feeds.feedburner.com/~r/nossportschaatsen/~4/SmHqFm3XqWE" height="1" width="1" alt=""/>
