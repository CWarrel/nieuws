---
layout: post
title: "Jong Ajax maakt tegen Go Ahead einde aan droogte in eigen huis"
date: Mon, 15 Apr 2019 22:11:31 +0200
category: sport
externe_link: "https://nos.nl/l/2280649"
feature_image: "https://nos.nl/data/image/2019/04/15/543950/1008x567.jpg"
---

<p>Jong Ajax heeft in de Keuken Kampioen Divisie voor het eerst sinds half februari weer een thuiswedstrijd gewonnen. Go Ahead Eagles werd dankzij twee goals van zowel Lassina Traoré als Danilo met 5-2 verslagen. Ook Perr Schuurs was trefzeker voor Jong Ajax.</p>
<p>Go Ahead Eagles kwam via Thomas Verheijdt al in de derde minuut op voorsprong, maar het mocht slechts één minuut van die voorsprong genieten. Via Verheijdt kwam Go Ahead in de tweede helft terug tot 2-2, maar in het laatste half uur liep Jong Ajax uit.</p>
<p>Jong Ajax had de laatste vier thuisduels niet gewonnen. Twee weken geleden verloor de kampioen van vorig jaar in Amsterdam met maar liefst 6-0 van Cambuur.</p>
<h2>Derde</h2>
<p>Go Ahead Eagles staat in de eerste divisie op de derde plek. De achterstand op Sparta bedraagt vijf punten. Koploper FC Twente kan vrijdag bij Jong Ajax kampioen worden. FC Twente wil het duel graag in de Johan Cruijff Arena spelen, maar daar wenst Ajax niet aan mee te werken.</p>
