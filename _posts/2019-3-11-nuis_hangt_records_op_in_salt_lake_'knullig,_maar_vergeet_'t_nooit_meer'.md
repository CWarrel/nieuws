---
layout: post
title: "Nuis hangt records op in Salt Lake: 'Knullig, maar vergeet 't nooit meer'"
date: Mon, 11 Mar 2019 08:16:36 +0100
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/9xJKE87KG2A/2275474"
feature_image: "https://nos.nl/data/image/2019/03/11/536239/1008x567.jpg"
---

<p>Zijn naam op de wand van wereldrecords in de schaatshal van Salt Lake City. Met dat doel begon Kjeld Nuis dit weekend aan de wereldbekerfinales en hij slaagde dubbel en dwars in zijn missie. Zowel op de 1.000 als 1.500 meter schaatste hij een wereldrecord.</p>
<p>En dus mocht hij twee bordjes in de muur schuiven. Met een heftruck werd hij omhoog getakeld. "Een beetje knullig. Iedereen was ook al weg. Maar het gaat erom wat het met je doet als sporter en dit vergeet ik nooit meer", zei Nuis na afloop.</p>
<p>"Dit was echt een droom, heel gaaf om te doen. Eigenlijk is het nog mooier dan een droom, want een record was dat ook al geweest. Dat ik ze allebei heb gepakt, ik kan het niet geloven."</p>
<p>In totaal werd er afgelopen weekend op zes afstanden een wereldrecord aangescherpt in de Olympic Oval in Salt Lake City, dat met name door de ligging op hoogte de snelste baan ter wereld is. "De omstandigheden waren ideaal. Echt, echt, echt een moordend goed niveau", aldus Nuis.</p>
<h2>Volgend jaar weer</h2>
<p>Het lange schaatsseizoen zit er nu op, maar Nuis kan bijna niet wachten tot de WK afstanden van volgend jaar. Die zijn in Salt Lake City. "Dan hoop ik onder de 1.06.00 en 1.40.00 te duiken en er weer zo'n bordje in te schuiven."</p><img src="http://feeds.feedburner.com/~r/nossportschaatsen/~4/9xJKE87KG2A" height="1" width="1" alt=""/>
