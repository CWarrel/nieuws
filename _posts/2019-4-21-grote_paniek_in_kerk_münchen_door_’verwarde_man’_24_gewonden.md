---
layout: post
title: "Grote paniek in kerk München door ’verwarde man’: 24 gewonden"
date: Sun, 21 Apr 2019 23:11:07 +0200
category: buitenland
externe_link: "https://www.telegraaf.nl/nieuws/3477713/grote-paniek-in-kerk-munchen-door-verwarde-man-24-gewonden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f933782c-647a-11e9-8c76-02d1dbdc35d1.jpg"
---

<p class="intro">Een 36-jarige man heeft in München tijdens een paasdienst in de Sint-Pauluskerk zaterdag grote paniek veroorzaakt. Kerkgangers dachten dat hij een aanslag zou plegen. In het vluchtgedrag en de chaos die daarop volgde, raakten 24 gelovigen gewond.</p> <p>De man kwam de kerk zaterdagavond tijdens de dienst binnenstormen en schreeuwde verschillende onverstaanbare leuzen, zo maakte de politie zondag bekend. Ook gooide hij ruiten van de kerk in met stenen. Volgens Duitse media maakte hij een verwarde indruk en zou hij ook ’Allahu Akbar’ hebben geroepen. Vervolgens brak er grote paniek uit. Gelovigen wilden zo snel mogelijk de kerk uitvluchten.</p><p>Andere kerkgangers overmeesterden de man uiteindelijk. Daarna is hij overgedragen aan de politie en verhoord. Het gaat om een man van Somalische afkomst.</p><p>Op beelden is te zien dat de schade in de Sint-Pauluskerk aanzienlijk is. Overal liggen glasscherven en andere spullen op de grond.</p>
