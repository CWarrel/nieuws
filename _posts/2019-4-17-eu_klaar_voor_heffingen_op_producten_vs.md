---
layout: post
title: "EU klaar voor heffingen op producten VS"
date: Wed, 17 Apr 2019 18:20:59 +0200
categories: 
- financieel 
- koersen 
externe_link: "https://www.telegraaf.nl/financieel/3461262/eu-klaar-voor-heffingen-op-producten-vs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/abd39224-612d-11e9-a27a-02d1dbdc35d1.jpg"
---

<p class="intro">De Europese Unie staat klaar om eigen importheffingen in te voeren als de Amerikaanse president Donald Trump zijn dreigement van heffingen op Europese producten doorzet. De Europese Commissie heeft daarom een lijst opgesteld van producten die de EU mogelijk wil belasten.</p> <p>Trump noemde Europese subsidies voor vliegtuigbouwer Airbus als reden voor de invoerheffingen. De EU wijst juist op Amerikaanse subsidies voor Boeing. ,,Europese bedrijven moeten op eerlijke en gelijke voorwaarden kunnen concurreren'', verklaarde handelscommissaris Cecilia Malmström daarom.</p><p>Malmström benadrukt dat ze geen handelsgeschil wil, maar dat de EU wel klaar staat om tegenmaatregelen te nemen als de Verenigde Staten daadwerkelijk importheffingen invoeren. ,,Ik geloof dat gesprekken een oplossing moeten vormen voor belangrijke partners als de EU en de VS.''</p><p>Op de EU-lijst staan onder meer voedingsmiddelen als kreeft, ketchup en sinaasappelsap, maar ook bijvoorbeeld tabak, casinotafels en helikopters. In totaal hebben de door de EU geselecteerde producten een importwaarde van circa 20 miljard dollar. De EU wil echter een selectie maken die qua importwaarde rond de 12 miljard dollar ligt.</p>
