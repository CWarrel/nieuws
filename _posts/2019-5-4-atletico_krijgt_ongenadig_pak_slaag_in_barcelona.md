---
layout: post
title: "Atletico krijgt ongenadig pak slaag in Barcelona"
date: Sat, 04 May 2019 19:08:08 +0200
categories: 
- sport 
- voetbal 
externe_link: "https://www.telegraaf.nl/sport/3537575/atletico-krijgt-ongenadig-pak-slaag-in-barcelona"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/06e63df4-6e96-11e9-847b-0218eaf05005.jpg"
---

<p class="intro">Atletico Madrid heeft in Spanje de grootste nederlaag van het seizoen geïncasseerd. De nummer 2 van La Liga verloor in Barcelona met 3-0 van Espanyol.</p> <p>In april van vorig jaar verloor het team van Diego Simeone voor het laatst met drie doelpunten verschil. Diego Godin werkte de bal kort voor rust met een sliding in eigen doel en Borja Iglesias scoorde na rust twee keer, waarvan een keer uit een strafschop. Voor Iglesias was het al zijn vijftiende goal van het seizoen.</p><p>Atletico houdt een voorsprong van negen punten op stadgenoot Real Madrid, dat zondag Villarreal ontvangt.</p><p>Bekijk hier de uitslagen, stand en het programma in La Liga</p><p>Ligue 1</p><p>In Frankrijk is Paris Saint-Germain is voor de derde keer op een rij niet tot een overwinning gekomen. De landskampioen, aantredend zonder de geschorste Kylian Mbappé, bleef thuis steken op 1-1 tegen OGC Nice. Edinson Cavani miste in de tweede minuut van de blessuretijd een strafschop.</p><p>Neymar had na een uur wel een penalty benut en dat was zijn vijftigste doelpunt voor PSG. Hij maakte daarmee de door Ignatius Ganago opgelopen achterstand ongedaan. Van de laatste zeven duels heeft PSG er slechts één gewonnen. Vorige week verloor de ploeg van Thomas Tuchel de bekerfinale van Rennes, na strafschoppen.</p><p>Bekijk hier de uitslagen, stand en het programma in de Ligue 1</p>
