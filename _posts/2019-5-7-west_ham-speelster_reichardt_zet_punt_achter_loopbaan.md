---
layout: post
title: "West Ham-speelster Reichardt zet punt achter loopbaan"
date: Tue, 07 May 2019 13:44:53 +0200
category: sport
externe_link: "https://nos.nl/l/2283581"
feature_image: "https://nos.nl/data/image/2019/05/07/548354/1008x567.jpg"
---

<p>Lucienne Reichardt zet na dit seizoen een punt achter haar professionele voetballoopbaan. De 28-jarige middenvelder van West Ham United gaat zich richten op haar maatschappelijke carrière: ze hoopt binnenkort te promoveren in de psychologie.</p>
<p>Reichardt speelde van 2008 tot 2014 bij ADO Den Haag, waarmee ze één keer de landstitel en twee keer de KNVB-beker won. Na een pauze van twee jaar vanwege haar studie, keerde ze in 2016 terug op het veld bij Ajax. In twee seizoenen won ze met de Amsterdamse club twee keer de dubbel.</p>
<p>Afgelopen zomer verruilde ze Ajax voor een buitenlands avontuur bij West Ham United. Met de club uit Londen, die dit seizoen debuteerde op het hoogste niveau in Engeland, bereikte ze de finale van het bekertoernooi. Daarin was Manchester City met 3-0 te sterk.</p>
<p>Correspondente Suse van Kleef ging afgelopen week voor een reportage op bezoek bij Lucienne Reichardt in Londen.</p>
