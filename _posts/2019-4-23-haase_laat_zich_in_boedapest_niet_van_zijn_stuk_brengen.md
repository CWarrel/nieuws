---
layout: post
title: "Haase laat zich in Boedapest niet van zijn stuk brengen"
date: Tue, 23 Apr 2019 18:11:30 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/8JDiR6EFIqY/2281722"
feature_image: "https://nos.nl/data/image/2019/04/23/545563/1008x567.jpg"
---

<p>Robin Haase heeft zich geplaatst voor de tweede ronde van het ATP-toernooi in Boedapest. De 32-jarige Hagenaar was op het Hongaarse gravel de Italiaan Thomas Fabbiano de baas: 6-7 (4), 6-3, 6-2.</p>
<p>Beide spelers hebben nog niet erg veel succes gehad in 2019. Haase kwam dit seizoen pas een keer voorbij de tweede ronde, Fabbiano overleefde geen enkele keer de eerste ronde. Dat laatste gebeurde hem dus ook in Hongarije. </p>
<p>Haase maakte in de eerste set een break achterstand goed, al verloor hij wel de tiebreak en af en toe ook zijn zelfbeheersing, maar daarna ging het van een leien dakje. Ook een lange regenpauze in de derde set kon hem niet van zijn stuk brengen.</p>
<h2>Nu tegen Coric</h2>
<p>In de tweede ronde treft hij de als tweede geplaatste Kroaat Borna Coric.</p>
<p>Haase is tegenwoordig de nummer 64 van de wereld en daarom moet hij bij de masterstoernooien van Madrid en Rome straks kwalificatiewedstrijden spelen. Daarna speelt hij in Gen√®ve en op Roland Garros.</p>
<p>Vorige week bij het toernooi in Monte Carlo kwam Haase alleen uit in het dubbelspel. Daarin haalde hij knap de finale met Wesley Koolhof.</p><img src="http://feeds.feedburner.com/~r/nossporttennis/~4/8JDiR6EFIqY" height="1" width="1" alt=""/>
