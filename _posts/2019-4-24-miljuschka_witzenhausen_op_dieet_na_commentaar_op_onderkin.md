---
layout: post
title: "Miljuschka Witzenhausen op dieet na commentaar op onderkin"
date: Wed, 24 Apr 2019 16:17:33 +0200
categories: 
- entertainment 
- sterren 
externe_link: "https://www.telegraaf.nl/entertainment/3490247/miljuschka-witzenhausen-op-dieet-na-commentaar-op-onderkin"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b5788186-669b-11e9-9405-0218eaf05005.jpg"
---

<p class="intro">Foodie Miljuschka Witzenhausen moet van zichzelf haar liefde voor eten de komende maanden wat minder letterlijk nemen. De tv-kok en presentatrice gaat namelijk op dieet nadat meerdere mensen opmerkingen maakten over haar lijn, schrijft ze in haar wekelijkse column in Flair.</p> <p>Dat wordt erg zwaar voor Miljuschka, want eten is naar haar eigen zeggen haar medicijn en verslaving. „Het kwam dan ook hard aan toen deze week zes mensen afzonderlijk van elkaar over mijn lijn begonnen. Voorzichtig kaartten ze mijn onderkin aan, die op tv nu wel heel zichtbaar werd”, schrijft ze. „Ik ging iets kritischer naar mezelf kijken en zag tot mijn grote schrik dat mijn armen aan de bovenkant extra vleugels hebben gekregen, en mijn billen aan elke kant een extra fietstas. Helaas moet ik die zes mensen dus gelijk geven.”</p><p>Miljuschka, die een ’pleurishekel’ aan diëten heeft, gaat de komende tijd letten op wat ze eet. „Daarnaast moet ik gaan trainen, wat ik net zo haat als quinoa-gelukzalig-kijkende-fitgirls”, vertelt ze. „Desalniettemin ga ik ervoor. Zodat ik daarna van voren af aan kan beginnen en volgend jaar weer stampvoetend voor de sportschool sta.”</p>
