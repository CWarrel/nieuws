---
layout: post
title: "Nederlandse regisseur Joosje Duk maakt Engelstalige speelfilm"
date: Thu, 11 Apr 2019 22:00:54 +0200
categories: 
- entertainment 
- sterren 
externe_link: "https://www.telegraaf.nl/entertainment/3433731/nederlandse-regisseur-joosje-duk-maakt-engelstalige-speelfilm"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a33540ec-5c94-11e9-8d7a-0218eaf05005.png"
---

<p class="intro">De Nederlandse regisseur Joosje Duk werkt in de VS aan een Engelstalige speelfilm. Het project heet Sunshowers en is „een metaforisch verhaal over depressie waarin een tienermeisje haar zicht op kleur verliest in een kleurrijke wereld.”</p> <p>Het project is finalist voor de SFFILM Westridge Grant, een prestigieuze Amerikaanse filmbeurs. Het initiatief ondersteunt scenarioschrijvers van wie projecten focussen op maatschappelijke problemen en actuele sociale vraagstukken.</p><p>Naast Sunshowers maakte Duk in Nederland de korte film Glad IJs met Achmed Akkabi in de hoofdrol. De film speelt deze week op het Oscar-kwalificerende Atlanta Film Festival. Eerder dit jaar ontwikkelde Joosje in samenwerking met de VPRO een comedy pilot over supermarktmedewerkers, Gappies.</p><p>Haar Amerikaanse afstudeerfilm NIGHT won vorig jaar de Huffington Post Arts Impact Award. Duk was eerder als actrice te zien in de KPN-serie B.A.B.S. Ook speelde ze in Publieke Werken en Snuf de Hond.</p>
