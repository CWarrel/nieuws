---
layout: post
title: "Lienden - Dronken bestuurder rijdt tijdens vlucht tegen politieauto"
date: Sat, 04 May 2019 09:15:00 GMT
categories: 
- gelderland 
- buren 
externe_link: "https://www.politie.nl/nieuws/2019/mei/4/02-lienden-dronken-bestuurder-probeert-controle-te-ontkomen-en-botst-tegen-politieauto.html"
---

Vrijdag rond 16.00 uur reden agenten op de N320 richting Kesteren toen hen slingerend een auto tegemoetkwam, op de verkeerde weghelft en met lege voorband. Zij keerden hun dienstvoertuig en gaven de bestuurder vanwege het veroorzaken van gevaar op de weg meteen een stopteken. Ondanks gebruik van optische- en geluidssignalen negeerde hij dat. Met moeite lukte het de agenten na een korte achtervolging om hem te laten stoppen. De man bleek onvast ter been en rook sterk naar alcohol en kon mee naar het politiebureau voor de onvermijdelijke ademanalyse.
