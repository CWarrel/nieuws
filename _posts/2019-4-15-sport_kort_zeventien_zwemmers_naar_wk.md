---
layout: post
title: "Sport Kort: Zeventien zwemmers naar WK"
date: Mon, 15 Apr 2019 16:42:00 +0200
category: sport
externe_link: "https://www.telegraaf.nl/sport/3444779/sport-kort-zeventien-zwemmers-naar-wk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/35d4ee48-5f8d-11e9-b144-0255c322e81b.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>16.36 uur: De Nederlandse zwembond KNZB heeft de namen van zeventien zwemmers bekendgemaakt die gaan deelnemen aan de WK in het Zuid-Koreaanse Gwangju. Het gaat om negen zwemsters en acht zwemmers. Tien zwemmers zijn voorgedragen voor individuele nummers onder wie Ranomi Kromowidjojo, Femke Heemskerk en Kira Toussaint.</p><p>15.59 uur: De Dakar Rally verlaat Zuid-Amerika en verhuist in 2020 naar Saudi-Arabië. De Franse organisator ASO heeft een contract voor vijf jaar gesloten met de autoriteiten van het land in het Midden-Oosten.</p><p>13.31 uur: Robin Haase en Wesley Koolhof zijn sterk begonnen aan het dubbelspel op het masterstoernooi van Monte Carlo. Het Nederlandse koppel rekende in de eerste ronde af met het als eerste geplaatste Franse duo Nicolas Mahut en Pierre-Hugues Herbert: 7-6 (4) 7-6 (2).</p><p>13.10 uur: Nemanja Matic en Alexis Sánchez maken deel uit van de selectie van Manchester United voor de return tegen FC Barcelona in de kwartfinales van de Champions League. Zowel de Servische middenvelder als de Chileense aanvaller, oud-speler van Barça, stond een tijdje aan de kant vanwege een blessure.</p><p>07.30 uur: De basketballers van Milwaukee Bucks hebben een vliegende start gemaakt in de play-offs van de NBA. De beste ploeg uit het reguliere seizoen begon de race om de titel met een klinkende zege op Detroit Pistons: 121-86. De Bucks stonden in de hele wedstrijd geen moment op achterstand.</p><p>06:31 uur: De Chileense tennisser Cristian Garin heeft in Houston zijn eerste ATP-titel veroverd. De 22-jarige Garin schreef het Amerikaanse graveltoernooi op zijn naam door Casper Ruud uit Noorwegen in de finale te verslaan: 7-6 (4) 4-6 6-3. Garin bereikte vorige maand al de finale in São Paulo, maar daarin moest hij buigen voor de Argentijn Guido Pella.</p>
