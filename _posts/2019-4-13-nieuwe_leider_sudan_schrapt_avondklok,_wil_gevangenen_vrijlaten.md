---
layout: post
title: "Nieuwe leider Sudan schrapt avondklok, wil gevangenen vrijlaten"
date: Sat, 13 Apr 2019 16:24:15 +0200
category: nieuws
externe_link: "https://nos.nl/l/2280271"
feature_image: "https://nos.nl/data/image/2019/04/13/543325/1008x567.jpg"
---

<p>De nieuwe militaire leider van Sudan, generaal Abdel Fattah al-Burhan Abdelrahman, schrapt de avondklok. Die was sinds donderdag van 22.00 uur tot en met 04.00 uur van kracht, nadat militairen dictator Bashir aan de kant hadden gezet.</p>
<p>Burhan beloofde tijdens zijn eerste persconferentie ook dat de gevangenen vrijkomen die sinds het uitroepen van de noodtoestand, in februari, zijn opgepakt. Ook zei hij, net als zijn voorganger, dat de militairen binnen twee jaar plaatsmaken voor een burgerregering.</p>
<p>In Khartoem hebben zich opnieuw tienduizenden mensen verzameld bij het militair hoofdkwartier. Ze blijven demonstreren tot de militairen plaatsmaken voor een burgerregering.</p>
<h2>Meer vertrouwen</h2>
<p>Generaal Burhans voorganger in de militaire overgangsraad was de voormalige minister van Defensie Ouf. Demonstranten eisten zijn aftreden, omdat hij als een naaste medewerker van Bashir werd gezien. Burhan zou binnen het leger meer vertrouwen genieten en ook meer krediet hebben bij de demonstranten.</p>
<p>Ook het hoofd van de geheime dienst NISS, Abdallah Gush, heeft zijn functie neergelegd. Het is niet bekend wat daarvan de reden was.</p>
