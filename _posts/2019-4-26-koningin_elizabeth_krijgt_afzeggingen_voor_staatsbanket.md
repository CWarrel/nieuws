---
layout: post
title: "Koningin Elizabeth krijgt afzeggingen voor staatsbanket"
date: Fri, 26 Apr 2019 22:34:34 +0200
categories: 
- entertainment 
- royalty 
externe_link: "https://www.telegraaf.nl/entertainment/3503798/koningin-elizabeth-krijgt-afzeggingen-voor-staatsbanket"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d6ebbc2a-6862-11e9-bf44-02d2fb1aa1d7.jpg"
---

<p class="intro">Het staatsbanket dat koningin Elizabeth begin juni in Buckingham Palace aanbiedt aan de Amerikaanse president Donald Trump kan misschien beter worden gehouden in een kleinere ruimte dan de gebruikelijke Balzaal. Het regent namelijk afzeggingen.</p> <p>Onder de genodigden die vrijdag hebben aangekondigd dat ze niet zullen aanschuiven bij een diner met Trump zijn Labour-leider Jeremy Corbyn en de inmiddels wereldberoemde voorzitter van het Lagerhuis, John Bercow. Ook de leiders van de Liberaal-Democraten en van de Schotse SNP hebben laten weten niet te zullen komen.</p><p>„Theresa May zou de rode loper niet moeten uitrollen voor een staatsbezoek om een president te eren die essentiële internationale verdragen verscheurt, de ontkenning van klimaatverandering steunt en racistische en vrouwenhaatdragende retoriek gebruikt”, zei Corbyn. „Het onderhouden van een belangrijke relatie als die met de Verenigde Staten vereist niet de pracht en praal van een staatsbezoek.”</p><p>De Speaker van het Lagerhuis heeft ook geweigerd om de Amerikaanse president het parlement te laten toespreken, een eer die vorig jaar oktober wel werd gegeven aan koning Willem-Alexander bij zijn staatsbezoek aan koningin Elizabeth.</p>
