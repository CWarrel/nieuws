---
layout: post
title: "PSV zet super-vrijwilliger in het zonnetje"
date: Thu, 11 Apr 2019 19:25:12 +0200
categories: 
- sport 
- voetbal 
externe_link: "https://www.telegraaf.nl/sport/3433158/psv-zet-super-vrijwilliger-in-het-zonnetje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/81ecaef2-5c80-11e9-a27a-02d1dbdc35d1.jpg"
---

<p class="intro">PSV heeft trouwe vrijwilliger Cees van Merode in het zonnetje gezet. De 72-jarige super-vrijwilliger, die al 53 jaar actief is voor de Eindhovense topclub, onthulde in het gebouw van de jeugdafdeling op De Herdgang, dat momenteel grondig verbouwd en vernieuwd wordt, een plaquette, waarop alle vrijwilligers worden geëerd.</p> <p>Op de plaquette staat de tekst ‘Ter ere van alle vrijwilligers van toen, nu en in de toekomst. De ongekroonde koningen van het voetbal’.</p><p>Van Merode (72) werd een jaar geleden al benoemd tot lid in de orde van Oranje-Nassau. Hij ontving de koninklijke onderscheiding vanwege zijn inzet als vrijwilliger voor de jeugdopleiding van PSV. Om hem daarmee te verrassen werd Van Merode met een smoesje naar De Herdgang ‘gelokt’.</p><p>Van Merode werd destijds verteld dat hij de eerste steen van het nieuwe jeugdcomplex zou mogen leggen. Met de onthulling van de plaquette wil PSV die belofte op een andere manier alsnog inlossen.</p>
