---
layout: post
title: "Izzy Bizu verkiest studio boven Pinkpop"
date: Fri, 19 Apr 2019 16:33:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3472276/izzy-bizu-verkiest-studio-boven-pinkpop"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2b7df22c-62b3-11e9-8d9b-02d1dbdc35d1.jpg"
---

<p class="intro">Het Pinkpop-mysterie is opgelost. De artiest die afzegde, waardoor Boef zijn debuut maakt op het Limburgse festival, is de Britse zangeres Izzy Bizu. Mr. Pinkpop Jan Smeets (74) maakte de komst van de Nederlandse rapper vrijdag bekend, maar kon zich niet meer herinneren welke act had afgezegd.</p> <p>Het blijkt dus om de Britse Izzy Bizu te gaan, en niet om „een Amerikaanse band die niet kan komen”, zoals Smeets zei. Bizu heeft opnameverplichtingen, maakte Pinkpop vrijdagmiddag bekend. De zangeres, vooral bekend van het hitje White Tiger uit 2015, zou de tweede festivaldag afsluiten op Stage 4.</p><p>Boef vindt het niet erg dat Bizu liever de studio in duikt dan dat ze in Landgraaf op het podium staat. „Boef op Pinkpop 2019. Dit wordt master”, belooft hij op Instagram.</p><p>De vijftigste Pinkpop vindt dit jaar plaats op 8, 9 en 10 juni. Mumford &amp; Sons, The Cure en Fleetwood Mac zijn de grootste namen van de jubileumeditie van het festival.</p>
