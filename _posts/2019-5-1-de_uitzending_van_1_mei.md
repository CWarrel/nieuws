---
layout: post
title: "De uitzending van 1 mei"
date: Wed, 01 May 2019 12:13:21 +0200
category: nieuws
externe_link: "https://nos.nl/l/2282814"
feature_image: "https://nos.nl/data/image/2019/04/30/547057/1008x567.jpg"
---

<h2>Machtsovername Venezuela mislukt?</h2>
<p>De Venezolaanse president Maduro zegt dat de couppoging is mislukt. "Ik bedank de legerleiding voor hun moed bij het verdedigen van de vrede", zei hij in een televisietoespraak.</p>
<p>Oppositieleider Juan Guaid√≥ riep militairen gisteren op zijn kant te kiezen, maar het lijkt er niet op dat het leger hem massaal steunt. Hij wil dat zijn aanhangers vandaag opnieuw de straat op gaan. Het is vandaag Dag van de Arbeid en heel Venezuela is vrij. Vanavond bespreken we alle ontwikkelingen met correspondent Marc Bessems.</p>
<h2>In 2030 aardgasvrij</h2>
<p>Alle huizen in Nederland moeten uiteindelijk van het gas af. Huizen en gebouwen duurzaam verwarmen is nodig om de klimaatdoelen van Parijs te halen. In 2050 moet het zover zijn, maar de gemeente Amersfoort wil al in 2030 CO2-neutraal zijn, besloot de gemeenteraad tien jaar geleden.</p>
<p>In een reportage kijken we hoe het staat met de groene ambities van Amersfoort.</p>
<h2>Moeten atletes testosteronspiegels reguleren?</h2>
<p>Het internationaal sporttribunaal CAS doet vandaag uitspraak in de zaak die de Zuid-Afrikaanse atlete Caster Semenya tegen de internationale atletiekfederatie IAAF heeft aangespannen.</p>
<p>Semenya (tweevoudig olympisch kampioen op de 800 meter) is het niet eens met nieuwe regels van de IAAF dat atletes met een van nature hoge testosteronspiegel medicijnen moeten slikken om de waarde te verlagen. Die sporters, onder wie Semenya, zouden volgens het IAAF een te groot voordeel hebben. Het College voor de Rechten van de Mens van de VN zegt dat de regels mogelijk in strijd zijn met mensenrechten.</p>
<p>Oud-hordeloper Gregory Sedoc is te gast. Hij maakt een televisieprogramma over wetenschap en sport.</p>
