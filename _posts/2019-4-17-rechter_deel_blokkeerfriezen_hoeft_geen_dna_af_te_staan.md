---
layout: post
title: "Rechter: deel blokkeerfriezen hoeft geen DNA af te staan"
date: Wed, 17 Apr 2019 14:30:53 +0200
category: binnenland
externe_link: "https://www.telegraaf.nl/nieuws/3459689/rechter-deel-blokkeerfriezen-hoeft-geen-dna-af-te-staan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fe9124c0-610c-11e9-b172-02d1dbdc35d1.jpg"
---

<p class="intro">Van de negen zogeheten blokkeerfriezen die bezwaar maakten tegen afstaan van dna hebben er vijf woensdag gelijk gekregen van de rechtbank in Leeuwarden. Hun dna mag niet worden opgenomen in de databank van het Nederlands Forensisch Instituut (NFI).</p> <p>Bij twee andere blokkeerders zijn bij de afname fouten gemaakt in een formulier. Hun bezwaren zijn ook formeel gegrond, maar bij hen mag van de rechter eventueel opnieuw dna worden afgenomen.</p><p>Wie een werk- of celstraf heeft gekregen voor een misdrijf waarvoor voorlopige hechtenis mogelijk is, moet dna afstaan. Advocaat Tjalling van der Goot betoogde voor de rechtbank dat voor een overtreding als het blokkeren van een snelweg geen dna hoeft worden afgenomen.</p><p>Strafblad</p><p>Twee blokkeerfriezen moeten wel celmateriaal afstaan. In hun geval vreest de rechter dat zij, gezien hun strafblad, opnieuw strafbare feiten plegen, die met dna kunnen worden opgespoord.</p>
