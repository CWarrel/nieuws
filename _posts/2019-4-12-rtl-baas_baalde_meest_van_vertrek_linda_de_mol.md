---
layout: post
title: "RTL-baas baalde meest van vertrek Linda de Mol"
date: Fri, 12 Apr 2019 09:38:50 +0200
categories: 
- entertainment 
- gossip 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/12867626-5cf6-11e9-abce-02c309bc01c1.jpg"
---

<p class="intro">RTL-baas Sven Sauvé baalt het meest van het vertrek van Linda de Mol naar Talpa. Dat bekende hij donderdag in de uitzending van Jinek.</p> <p>„Linda heeft heel veel betekend voor de zender en zij is een fenomeen op televisie”, aldus Sauvé. „Het is vervelend om te zien dat zij weggaat.” Maar tegelijkertijd besefte Sauvé ook dat hij de strijd om bepaalde sterren nooit zou kunnen winnen van John de Mol.</p><p>„Ik ben niet de broer van Linda, ik ben niet de vader van Johnny, ik ben niet de man van Wendy.” Met die laatste opmerking verwijst hij naar oud-RTL-baas Erland Galjaard, de echtgenoot van Wendy van Dijk. Ook Galjaard stapte over naar Talpa.</p><p>„Als deze mensen kiezen voor de bloedband, dan snap ik dat. Dat is een wedstrijd die je niet kan winnen.” Beau van Erven Dorens, die de nieuwe latenightshow gaat maken voor RTL, sprak zich minder diplomatiek uit. Hij noemde het ’superklote’ dat zoveel collega’s de zender hebben verlaten.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
