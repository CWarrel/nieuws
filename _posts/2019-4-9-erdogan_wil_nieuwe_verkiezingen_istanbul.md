---
layout: post
title: "Erdogan wil nieuwe verkiezingen Istanbul"
date: Tue, 09 Apr 2019 13:15:46 +0200
category: algemeen
externe_link: "https://www.telegraaf.nl/nieuws/3416881/erdogan-wil-nieuwe-verkiezingen-istanbul"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9d135938-5ac3-11e9-ab99-0218eaf05005.jpg"
---

<p class="intro">De AK-partij van de Turkse president Recep Tayyip Erdogan wil dat de lokale verkiezingen in Istanbul van vorige week zondag worden overgedaan wegens onregelmatigheden. De partij blijft zich daarmee verzetten tegen de uitslag die in het voordeel uitviel van de oppositiepartij CHP.</p> <p>Na de verkiezingen eiste de AK-partij al hertelling. De kiescommissie bepaalde dat dit in zeventien districten gebeurde. De kandidaat van de CHP Ekrem Imamoglu bleef echter winnaar en aangewezen persoon om burgemeester van de grootste stad van het land te worden.</p><p>Nadat de centrale kiesraad een nieuw verzoek van de AK-partij afwees om alle stemmen in Istanbul te hertellen, kwam de AK dinsdag met de eis dat de verkiezingen moeten worden overgedaan. Volgens de partij zijn er dingen gebeurd die „een direct effect” hebben op de uitslag.</p><p>Erdogan sprak van een „georganiseerde misdaad” die invloed had op de stembusgang. Volgens hem waren er camerabeelden die uitwijzen dat er sprake is geweest van verduistering, zonder aan te geven wat er precies aan de hand zou zijn geweest.</p><p>Als de kiescommissie niet instemt met het overdoen van de verkiezingen, zal er altijd twijfel blijven over de uitslag in Istanbul, meent de AK-partij.</p>
