---
layout: post
title: "KNVB eert 1356 ex-internationals met 'Oranje Wall of Fame'"
date: Tue, 30 Apr 2019 16:30:58 +0200
category: sport
externe_link: "https://nos.nl/l/2282709"
feature_image: "https://nos.nl/data/image/2019/04/30/547023/1008x567.jpg"
---

<p>Onder toeziend oog van onder anderen Louis van Gaal en bondscoach Ronald Koeman werd dinsdagmiddag op de KNVB Campus in Zeist de zogeheten Oranje Wall of Fame onthuld.</p>
<p>Op de muur staan de namen van alle 1356 ex-internationals en alle voormalige bondscoaches vermeld die sinds de eerste interland van 30 april 1905 (4-1 zege op BelgiÃ«), vandaag dus 114 jaar geleden, voor het Nederlands team zijn uitgekomen. Niet alleen op het veld, maar ook in de zaal.</p>
<p>Het eerbetoon, een initiatief van de KNVB, werd onthuld door Koeman en zijn collega-bondscoaches Sarina Wiegman van de Oranjevrouwen en Max Tjaden van de zaalvoetballers.</p>
<h2>Vele prominenten</h2>
<p>Meer dan tweehonderd gasten waren speciaal voor de onthulling naar Zeist gekomen. Naast trouwe Oranje-fans, die al meer dan honderd interlands in het stadion zagen, waren onder anderen Willy van de Kerkhof, Bryan Roy, Ernie Brandts, Hedwiges Maduro en Peter Houtman aanwezig.</p>
<p>De Oranje Wall of Fame is open voor publiek en te bekijken op de KNVB Campus in Zeist.</p>
