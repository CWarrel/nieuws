---
layout: post
title: "Facebook neemt opnieuw maatregelen om vertrouwen terug te winnen"
date: Wed, 10 Apr 2019 22:59:14 +0200
category: tech
externe_link: "https://nos.nl/l/2279913"
feature_image: "https://nos.nl/data/image/2019/04/10/542790/1008x567.jpg"
---

<p>Facebook heeft opnieuw maatregelen afgekondigd om zijn geloofwaardigheid en betrouwbaarheid terug te winnen. De belangrijkste is de introductie van Click-Gap, een meetsysteem dat kan bepalen of een bericht verdacht is. Niet per se vanwege de inhoud, maar om de manier waarop het op Facebook een prominente plek heeft kunnen veroveren.</p>
<p>Click-Gap kan detecteren of een site of een bericht bijvoorbeeld uitsluitend geliket wordt via Facebook en nauwelijks door andere sites. Dat kan duiden op manipulatie, waarna Facebook kan ingrijpen.</p>
<p>Veel gebruikers, politici en toezichthouders vinden dat Facebook en zijn apps WhatsApp, Instagram en Messenger de voornaamste verspreiders zijn van nepnieuws, haatzaaiende berichten en propaganda.</p>
<p>Gebleken is dat sommige populaire verhalen die op Facebook verschijnen niet van toonaangevende sites komen maar van kleine sites die speciaal ontworpen lijken om de algoritmen van Facebook te behagen.</p>
