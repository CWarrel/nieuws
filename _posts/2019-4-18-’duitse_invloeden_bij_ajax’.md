---
layout: post
title: "’Duitse invloeden bij Ajax’"
date: Thu, 18 Apr 2019 19:48:54 +0200
category: sport
externe_link: "https://www.telegraaf.nl/sport/3467685/duitse-invloeden-bij-ajax"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/45340942-6202-11e9-a72a-0255c322e81b.jpg"
---

<p class="intro">Julian Nagelsmann keek dinsdag vol bewondering naar Ajax, dat dankzij een zege op Juventus de halve finale van de Champions League bereikte. De trainer van TSG 1899 Hoffenheim pakte na het duel direct de telefoon om zijn voormalig assistent Alfred Schreuder, tegenwoordig de rechterhand van Erik ten Hag, een berichtje sturen.</p> <p>„Ik heb hem gefeliciteerd”, aldus Nagelsman, die komende zomer naar Leipzig RB vertrekt en zal worden opgevolgd door Schreuder, in gesprek met Kicker.</p><p>„Ajax heeft een mooie, attractieve stijl. Ze creëren ook veel kansen. Soms doet hun spel me een beetje denken aan onze manier van spelen”, aldus de nog maar 31-jarige oefenmeester, die met Hoffenheim de zesde plaats bezet in de Bundesliga.</p><p>Nagelsmann geeft Ajax een goede kans tegen Tottenham Hotspur, de tegenstander in de halve finale. Sterker nog, de Duitser denkt dat de Amsterdammers de Champions League kunnen winnen.</p><p>„Wanneer je Real Madrid en Juventus uitschakelt, kun je ook Tottenham kloppen. En als je de finale haalt, kun je het toernooi ook winnen.”</p><p>Nagelsmann vindt het zeer knap wat Aax presteert. „Ik ken de ploeg goed. Ze lopen altijd over van het talent, maar men mag niet vergeten dat ze relatief gezien veel hebben geïnvesteerd”, aldus de trainer, doelend op het aantrekken van Dusan Tadic en Daley Blind en de eerdere transfers van David Neres en Hakim Ziyech. Het viertal kostte gezamenlijk ongeveer 50 miljoen euro.</p><p>„Het is niet zo’n goedkoop team als sommigen zeggen. Qua budget behoren ze echter niet tot de grootste vier clubs van Europa. Dus wat dat betreft hebben ze het heel goed gedaan.”</p>
