---
layout: post
title: "De uitzending van 18 april"
date: Thu, 18 Apr 2019 12:49:51 +0200
category: nieuws
externe_link: "https://nos.nl/l/2281004"
feature_image: "https://nos.nl/data/image/2019/04/18/544506/1008x567.jpg"
---

<h2>Forse rendementen, toch dreigt verlaging pensioenen</h2>
<p>De financiÃ«le situatie van de Nederlandse pensioenfondsen is in de afgelopen maand verder verslechterd, ondanks een aantal goede beleggingsmaanden met stevige rendementen. De grote boosdoener: de almaar lagere rente. Is gedwongen verlaging van de pensioenen voor miljoenen werkenden en gepensioneerden nog te voorkomen? In de uitzending economisch duider Mathijs Bouman.</p>
<p>Nieuwsuur heeft de gegevens verzameld van bijna 150 pensioenfondsen in Nederland. Kijk hieronder hoe jouw pensioenfonds het doet.</p>
<h2>Mueller-rapport openbaar: wat komen we te weten?</h2>
<p>Aan het eind van de middag komt een geredigeerde versie van het langverwachte Mueller-rapport openbaar, het resultaat van het onderzoek naar de Russische inmenging in de Amerikaanse presidentsverkiezingen van 2016.</p>
<p>Het meest interessant is de vraag in hoeverre Trump de rechtsgang belemmerde door bijvoorbeeld FBI-directeur James Comey te ontslaan, die onderzoek deed naar de Russische bemoeienis. En: werden getuigen onder druk gezet? Als hier genoeg bewijs voor is, kan dat voor de Democraten aanleiding zijn een afzettingsprocedure tegen de president te starten.</p>
<p>Met Amerika-correspondent Marieke de Vries bespreken we wat we vanavond wel en niet weten.</p>
<h2>Brengt de brand in de Notre-Dame de Fransen weer samen?</h2>
<p>De vlammenzee in de Notre-Dame schokte de wereld en roerde Parijzenaren tot tranen. De brand vond plaats in een tijd van protesten en maatschappelijke onrust. President Macron en zijn politieke rivalen riepen na de brand al op tot eenheid.</p>
<p>Kan de Notre-Dame de verdeelde Fransen weer verenigen? We volgen de Nederlandse kunsthistoricus Wilfred de Bruijn, die al ruim vijftien jaar in Parijs woont en we spreken filosoof Dominique Moisi.</p>
