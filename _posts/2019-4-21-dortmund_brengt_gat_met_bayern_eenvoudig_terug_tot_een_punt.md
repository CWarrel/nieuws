---
layout: post
title: "Dortmund brengt gat met Bayern eenvoudig terug tot een punt"
date: Sun, 21 Apr 2019 17:47:54 +0200
category: sport
externe_link: "https://nos.nl/l/2281461"
feature_image: "https://nos.nl/data/image/2019/04/21/545190/1008x567.jpg"
---

<p>Borussia Dortmund heeft - met nog vier Bundesliga-duels te gaan - dankzij een eenvoudige zege bij SC Freiburg het gat met koploper Bayern München weer tot één punt teruggebracht. De ploeg van trainer Lucien Favre won met 4-0.</p>
<p>Bayern München had zaterdag al een moeizame overwinning geboekt op Werder Bremen, dat ruim een halfuur met tien man speelde. De koploper was voor eigen publiek de nummer acht uiteindelijk met 1-0 de baas.</p>
<p>Dortmund had voor rust duidelijk de overhand en kwam na een klein kwartier op voorsprong (0-1) via Jadon Sancho, die het eindstation van een mooie aanval was. In de slotfase van de eerste helft namen de bezoekers wat gas terug, maar Freiburg kon daar niet van profiteren.</p>
<p>Na rust maakte Marco Reus na een fraaie pass van Raphaël Guerreiro de 0-2 en zorgde Mario Götze na een heerlijke aanval voor de 0-3. Vlak voor tijd scoorde Paco Alcacer vanaf de stip na hands van Pascal Stenzel.</p>
