---
layout: post
title: "Wereldgoal Salah helpt Liverpool langs Chelsea"
date: Sun, 14 Apr 2019 19:37:55 +0200
category: sport
externe_link: "https://www.telegraaf.nl/sport/3443454/wereldgoal-salah-helpt-liverpool-langs-chelsea"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b4ca7636-5edf-11e9-9635-02c309bc01c1.JPG"
---

<p class="intro">Liverpool heeft de topper tegen Chelsea met 2-0 gewonnen en blijft zo in de race om de eerste landstitel sinds 1990 te veroveren.</p> <p>Virgil van Dijk speelde de hele wedstrijd voor de ’Reds’, die samen met regerend landskampioen Manchester City in een spannende strijd zijn verwikkeld om het kampioenschap van de Premier League. Georginio Wijnaldum, die kampt met rugklachten, begon op de bank. Hij kwam in de 66e minuut in het veld.</p><p>Openingsgoal Mané</p><p>Op dat moment stond het al 2-0. Liverpool scoorde in de 51e minuut en 53e minuut. Het eerste doelpunt kwam van Sadio Mané en even later verdubbelde Mohamed Salah de score met een prachtige treffer. Van Dijk gaf de bal aan de Egyptenaar, die vanaf twintig meter met zoveel kracht schoot dat Kepa Arrizabalaga kansloos was.</p><p>Liverpool heeft 85 punten met nog vier wedstrijden te spelen. City volgt met 83, maar heeft nog vijf duels te gaan. Liverpool moet hopen op een misstap van de ’Citizens’, die onder meer nog Tottenham Hotspur en Manchester United als tegenstander krijgen.</p><p>Bekijk hier de uitslagen, stand en het programma in de Premier League</p>
