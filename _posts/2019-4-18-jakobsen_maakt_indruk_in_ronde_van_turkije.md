---
layout: post
title: "Jakobsen maakt indruk in Ronde van Turkije"
date: Thu, 18 Apr 2019 14:34:25 +0200
category: sport
externe_link: "https://www.telegraaf.nl/sport/3465545/jakobsen-maakt-indruk-in-ronde-van-turkije"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/61d1c764-61d6-11e9-8d7a-0218eaf05005.JPG"
---

<p class="intro">Fabio Jakobsen heeft in de Ronde van Turkije indruk gemaakt met winst van de sprint. De Nederlandse renner in dienst van Deceuninck-Quick Step troefde in de derde rit Sam Bennett en Mark Cavendish af. Caleb Ewan werd vierde, de Belg Christophe Nippe eindigde als vijfde.</p> <p>Jakobsen wachtte in Edremit af en ging na de rit van 123 kilometer op zo'n 150 meter van de finish aan. De topsprinters leken wat ingesloten, maar Jakobsen vond samen met Maximiliano Richeze een gaatje. Jakobsen troefde de concurrentie met een fietslengte voorsprong af.</p><p>Dinsdag werd de 22-jarige Jakobsen tijdens de eerste rit in Tekirdag al tweede. Toen ging de zege naar Bennett, die woensdag ook de rapste was. Bennett blijft leider in het klassement. Hij heeft twintig seconden voorsprong op ploeggenoot Felix Grossschartner uit Oostenrijk.</p><p>De vierde rit gaat vrijdag van Balikesir naar Bursa. De Ronde van Turkije eindigt zondag.</p><p>Jakobsen won vorige week voor de tweede keer op rij de Scheldeprijs.</p>
