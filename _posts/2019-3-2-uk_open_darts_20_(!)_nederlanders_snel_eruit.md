---
layout: post
title: "UK Open darts: 20 (!) Nederlanders snel eruit"
date: Sat, 02 Mar 2019 23:26:40 +0100
categories: 
- sport 
- darts 
externe_link: "https://www.telegraaf.nl/sport/3232988/uk-open-darts-20-nederlanders-snel-eruit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3ff43c32-3d3a-11e9-89a3-37e0b7fa7dff.jpg"
---

<p class="intro">Met de uitschakaling van Jermaine Wattimena in de achtste finales is er bij de UK Open een einde gekomen aan de Nederlandse inbreng. Onder de ruim 150 deelnemers bevonden zich liefst 20 (!) landgenoten. Niemand, ook topfavoriet Michael van Gerwen niet, bereikte in Minehead de laatste acht van het majortoernooi.</p> <p>Op de eerste dag sneuvelden vrijdag al negentien Nederlanders. De grootste sensatie was natuurlijk de uitschakeling van Van Gerwen, die het toernooi in 2015 en 2016 op zijn naam schreef. Twee jaar geleden miste hij het toernooi en vorig jaar werd hij ook voortijdig geëlimineerd. Nu was Mervyn King in de vierde ronde met 10-6 in legs te sterk. Overigens verloor de UK Open ook direct de titelverdediger. Gary Anderson keerde weliswaar na twee maanden afwezigheid terug aan de oche, maar verloor direct van Steve Beaton.</p><p>Wattimena moest zaterdag de Nederlandse eer zien hoog te houden. In de vijfde ronde lukte dat nog. De nummer 24 van de wereld rekende daarin af met Luke Woodhouse; 10-8 in legs. In de avonduren moest hij vol aan de bak tegen Michael Smith, die donderdagavond in de Premier League Darts van Raymond van Barneveld wist te winnen. Diezelfde ’Barney’ verloor overigens vrijdagavond bij de UK Open in de vierde ronde van Simon Stevenson.</p><p>Tegen Smith had Wattimena weinig in te brengen. De 30-jarige darter kwam met een gemiddelde van 85,6 slecht voor de dag. Zijn Britse opponent stelde daar een score van ruim 100 tegenover. Daardoor viel ook voor Wattima het doek; 3-10 in legs.</p>
