---
layout: post
title: "Als ecoloog ben ik verguld met de vele krokodillen in West-Papoea, als zwemmer in hun leefgebied iets minder"
date: Tue, 07 May 2019 14:48:52 GMT
category: wetenschap
externe_link: "https://www.volkskrant.nl/nieuws-achtergrond/als-ecoloog-ben-ik-verguld-met-de-grote-aantallen-krokodillen-in-west-papoea-als-zwemmer-in-hun-leefgebied-iets-minder~b53621d6/"
feature_image: "https://images0.persgroep.net/rcs/YqnGSPTbdphIxGkBTFTuhdijvCo/diocontent/147458825/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Gewapend met de luchtfoto’s varen we naar de eilanden. Mee aan boord zijn het hoofd van het dorp, onderzoekers van Universitas Papua en wie in de buurt mee wil. Iedereen voelt de spanning als we het eiland naderen. Denk niet aan zandstranden met wuivende palmen, maar een kust met steile hellingen van vlijmscherp kalkrots bedekt met jungle. In volle duikuitrusting banen we ons een weg omhoog met een kapmes. Na twintig minuten klimmen dalen we weer af richting een meer. Eerst de krokodillencheck. Als ecoloog ben ik verguld dat de krokodillenpopulaties gezond zijn in West-Papoea (Indonesië), als zwemmer in hun leefgebied iets minder. We scannen de oppervlakte van het water. Zie ik daar iets groots drijven? Buaya? Krokodil? Opgelucht antwoord: Kayu! Boomstam! Dan gooien we wat stenen in het water en wachten. Zonder tegenreactie beschouwen we de kust maar veilig, springen het water in en dan gaat onze wetenschappelijke autopiloot aan: soorten noteren, monsters nemen.
