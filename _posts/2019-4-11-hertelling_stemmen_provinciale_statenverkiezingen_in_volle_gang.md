---
layout: post
title: "Hertelling stemmen Provinciale Statenverkiezingen in volle gang"
date: Thu, 11 Apr 2019 04:39:21 +0200
category: binnenland
externe_link: "http://feeds.nos.nl/~r/nosnieuwsbinnenland/~3/U72ySGsuob8/2279926"
feature_image: "https://nos.nl/data/image/2019/04/11/542811/1008x567.jpg"
---

<p>Het hertellen van de stemmen voor de Provinciale Staten in Flevoland is in volle gang. In totaal worden vandaag zo'n 160.000 stemmen met de hand opnieuw geteld door 650 vrijwilligers.</p>
<p>De hertelling is op verzoek van het CDA. Na de verkiezingen op 21 maart kreeg de partij in de voorlopige uitslag vier zetels in Provinciale Staten. Maar bij de definitieve uitslag bleek dat het CDA één zetel kwijt was geraakt aan DENK. Dat had te maken met de verdeling van de restzetels. DENK had daarvoor net iets meer stemmen dan de christendemocraten.</p>
<h2>Sterkere positie</h2>
<p>Voor de christendemocraten is die vierde zetel belangrijk, omdat ze er een sterkere positie door krijgen in de onderhandelingen over een nieuw college van Gedeputeerde Staten. Het zou het CDA even groot maken als de PVV en GroenLinks.</p>
<p>De zes gemeenten in de provincie tellen apart van elkaar de stemmen. Dinsdag wordt in Lelystad de definitieve uitslag bekend gemaakt. Een dag later worden de nieuwe Statenleden geïnstalleerd.</p><img src="http://feeds.feedburner.com/~r/nosnieuwsbinnenland/~4/U72ySGsuob8" height="1" width="1" alt=""/>
