---
layout: post
title: "Machthebber Soedan na een dag afgetreden"
date: Sat, 13 Apr 2019 10:44:15 +0200
category: buitenland
externe_link: "https://www.telegraaf.nl/nieuws/3440095/machthebber-soedan-na-een-dag-afgetreden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5d67e4a4-5dc8-11e9-ba01-0255c322e81b.jpg"
---

<p class="intro">Minister van Defensie Mohammed Ahmed Awad Ibn Auf, die als leider van de militaire raad de leiding van het land had overgenomen nadat president Omar al-Bashir door de strijdkrachten was afgezet, is afgetreden.</p> <p>Ibn Auf heeft exact een dag de leiding van het land in handen gehad. Hij geeft met zijn aftreden gehoor aan de eis van de honderdduizenden demonstranten, die een burgerregering willen. De Soedanese legerleiding heeft al eerder aangegeven dat die niet de ambitie heeft om aan de macht te blijven.</p><p>Ibn Auf wees luitenant-generaal Abdel Fattah al-Burhan aan als het nieuwe hoofd van de raad. Hij zei ook dat stafchef Kamal Abdelmarouf al-Mahi was ontheven van zijn functie als plaatsvervangend hoofd van de overgangsregering.</p><p>Inwoners van Soedan gingen massaal de straat op om het vertrek van Auf te vieren. „We hebben het gedaan, we hebben het gedaan”, schreeuwden mensen. De feestende menigte werd gadegeslagen door paramilitairen vanaf pick-uptrucks met mitrailleurs.</p>
