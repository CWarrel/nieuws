---
layout: post
title: "’Simon Cowell begint talentenjacht op Antartica’"
date: Mon, 22 Apr 2019 12:51:14 +0200
category: entertainment
externe_link: "https://www.telegraaf.nl/entertainment/3478548/simon-cowell-begint-talentenjacht-op-antartica"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/966d60dc-64ec-11e9-bf44-02d2fb1aa1d7.jpg"
---

<p class="intro">Na shows in Groot-Brittannië en de Verenigde Staten wil Simon Cowell nu ook een talentenjacht op Antartica gaan jureren. Dat meldt hij tenminste op Twitter. In een tweet lijkt hij met een video een heuse talentenjacht op de zuidpool aan te kondigen.</p> <p>„Ik heb over de hele wereld talentenjachten opgezet”, schrijft de Brit op Twitter. „Maar er miste tot nu toe nog één plaats. Ik ben dan ook erg blij om jullie te kunnen vertellen dat we eindelijk naar Antartica gaan uitbreiden...” De tekst gaat gepaard met een video waarin spotlights op een ijsberg gericht staan. De tekst „pak je moment, Antartica” vliegt vervolgens door het beeld.</p><p>Of de aankondiging van Cowell serieus te nemen is, valt nog te bezien. Hij sluit zijn tweet in ieder geval af met de hashtag ’ad’, wat zou kunnen betekenen dat het om een gesponsorde reclame-tweet gaat.</p>
