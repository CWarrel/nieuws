---
layout: post
title: "Liverpool met één been in halve finales Champions League"
date: Tue, 09 Apr 2019 22:52:07 +0200
categories: 
- sport 
- voetbal 
feature_image: "https://nos.nl/data/image/2019/04/09/542579/1008x567.jpg"
---

<p>Liverpool heeft uitstekende zaken gedaan in de strijd om een ticket voor de halve finales van de Champions League. De thuiswedstrijd tegen FC Porto werd met 2-0 gewonnen.</p>
<p>De ploeg van trainer Jürgen Klopp, met Virgil van Dijk in de basis en Georginio Wijnaldum op de bank, maakte in de eerste helft het verschil. Naby Keïta schoot al na vijf minuten raak, via het been van Oliver Torres.</p>
<p>Porto-doelman Iker Casillas had na bijna een half uur ook geen antwoord op een inzet van Roberto Firmino. De Braziliaan bekroonde met een intikker een fraaie aanval over meerdere schijven.</p>
<p>De Portugezen kregen kort na de 2-0 kansen op het belangrijke uitdoelpunt. Moussa Marega vond echter twee keer Liverpool-keeper Alisson Becker op zijn weg.</p>
<p>Na rust hield Liverpool eenvoudig stand, waardoor het volgende week met veel vertrouwen afreist naar Porto voor de return.</p>
<p>De winnaar van het tweeluik speelt in de halve finale tegen FC Barcelona of Manchester United.</p>
