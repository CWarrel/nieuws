---
layout: post
title: "Anderlecht heeft opvolger binnen"
date: Tue, 16 Apr 2019 19:36:46 +0200
category: sport
externe_link: "https://www.telegraaf.nl/sport/3455402/anderlecht-heeft-opvolger-binnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3556872e-606e-11e9-a27a-02d1dbdc35d1.jpg"
---

<p class="intro">Anderlecht heeft na het vertrek van Fred Rutten opnieuw Karim Belhocine naar voren geschoven als hoofdtrainer.</p> <p>De 41-jarige Fransman maakt in ieder geval het seizoen af, met Arno van Zwam en Jonas De Roeck als zijn assistenten. Belhocine fungeerde eerder dit seizoen al een tijdje als interim-hoofdtrainer, na het ontslag van Hein Vanhaezebrouck.</p><p>Onder zijn leiding verloor Anderlecht eind december van Excelsior Moeskroen en won het van Waasland-Beveren. Rutten nam het in januari over en wist de topclub uit Brussel met de nodige moeite toch naar de play-offs om de Belgische titel te leiden.</p><p>Anderlecht verloor daarin drie duels op rij en vrijdag werd de uitwedstrijd tegen Standard Luik bij een achterstand van 2-0 gestaakt, omdat boze fans van ’Paars-Wit’ rookbommen en vuurwerk op het veld gooiden. Het leidde dinsdag tot het vertrek van Rutten. Anderlecht dreigt in een van de slechtste seizoenen ooit zelfs naast Europees voetbal te grijpen.</p>
