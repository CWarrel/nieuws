---
layout: post
title: "'Ups en downs in herstel Beter Bed'"
date: Thu, 18 Apr 2019 09:40:01 +0200
categories: 
- financieel 
- koersen 
externe_link: "https://www.telegraaf.nl/financieel/3463222/ups-en-downs-in-herstel-beter-bed"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/55c2b762-61ae-11e9-b72b-02d2fb1aa1d7.jpg"
---

<p class="intro">De kwartaalcijfers van Beter Bed bleven wat achter bij de verwachtingen, maar het bedrijf bevindt zich in een overgangsfase dus er moet niet te veel nadruk worden gelegd op de resultaten. Dat concludeert een analist van KBC Securities.</p> <p>De omzet van 97,5 miljoen euro was lager dan verwacht. De regio Duitsland, Oostenrijk en Zwitserland had het nog altijd moeilijk en vooral Duitsland stelde opnieuw teleur. De marktkenner heeft wel vertrouwen in het ,,realistische" verbeterplan van Beter Bed. De handelsupdate geeft overigens geen volledig beeld omdat concrete winstcijfers ontbreken.</p><p>Een analist van ING concludeert dat het onderliggend in Duitsland nog niet best gaat. Het startpunt voor de overgebleven winkels van Matratzen Concord blijkt lager dan gedacht.</p><p>KBC handhaaft zijn koopadvies met een koersdoel van 6,50 euro. ING heeft Beter Bed op zijn verkooplijst staan met een koersdoel van 4,50 euro. Het aandeel stond omstreeks 09.45 uur 6 procent lager op 4,42 euro.</p>
