---
layout: post
title: "Tennisster Barty schrijft toernooi Miami op haar naam"
date: Sat, 30 Mar 2019 20:16:14 +0100
categories: 
- sport 
- tennis 
externe_link: "http://feeds.nos.nl/~r/nossporttennis/~3/b49xKXVIRJg/2278284"
feature_image: "https://nos.nl/data/image/2019/03/30/540336/1008x567.jpg"
---

<p>Ashleigh Barty heeft het WTA-toernooi van Miami gewonnen. In de finale was de Australische tennisster Karolína Plísková uit Tsjechië met 7-6 (1) en 6-3 de baas.</p>
<p>De 22-jarige Barty, die in de achtste finales Kiki Bertens had verslagen, kwam in de eerste set nog wel een break achter, maar kwam daarvan terug en deed vervolgens in de tiebreak vrijwel alles goed.</p>
<p>In de openingsgame van de tweede set, die maar liefst 12 minuten duurde, sloeg Barty uiteindelijk toe op haar vijfde breakpoint. Plísková leek er daarna niet meer in te geloven, sjokte wat over de baan en ging ook amper meer door de knieën.</p>
<p>De wat ziekjes ogende Tsjechische bood Barty ook niet echt partij meer. De Australische kende vervolgens geen enkele moeite meer met haar opponente en haalde vooral dankzij haar goede opslag haar vierde toernooizege binnen.</p><img src="http://feeds.feedburner.com/~r/nossporttennis/~4/b49xKXVIRJg" height="1" width="1" alt=""/>
