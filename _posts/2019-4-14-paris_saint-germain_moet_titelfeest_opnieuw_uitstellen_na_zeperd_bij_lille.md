---
layout: post
title: "Paris Saint-Germain moet titelfeest opnieuw uitstellen na zeperd bij Lille"
date: Sun, 14 Apr 2019 23:02:42 +0200
category: sport
externe_link: "https://nos.nl/l/2280508"
feature_image: "https://nos.nl/data/image/2019/04/14/543742/1008x567.jpg"
---

<p>Paris Saint-Germain heeft voor de tweede week op rij een kans om de Franse titel binnen te halen laten liggen. Op bezoek bij Lille gingen de Parijzenaars met liefst 5-1 onderuit.</p>
<p>PSG kan daardoor theoretisch gezien nog achterhaald worden door Lille. Wil het zover komen dan moeten Kylian Mbappé en consorten alle zeven resterende competitiewedstrijden verliezen.</p>
<p>Een week geleden verslikte de koploper zich al in Strasbourg. In eigen huis werd toen met 2-2 gelijkgespeeld tegen de middenmoter, waar een zege nodig was om de champagne te mogen ontkurken.</p>
<h2>Rood Bernat</h2>
<p>Paris Saint-Germain kwam in Lille nog wel een snelle eigen goal van Thomas Meunier te boven, Juan Bernat maakte 1-1, maar daarna ging het alsnog mis.</p>
<p>Bernat vergreep zich tien minuten voor rust aan de doorgebroken Nicolas Pépé en kon met rood inrukken. Na rust incasseerden de tien overgebleven PSG'ers vervolgens goals van diezelfde Pépé, Jonathan Bamba. Gabriel Dos Santos en José Fonte.</p>
