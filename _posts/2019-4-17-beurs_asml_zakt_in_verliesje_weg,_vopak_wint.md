---
layout: post
title: "Beurs: ASML zakt in verliesje weg, Vopak wint"
date: Wed, 17 Apr 2019 17:45:00 +0200
categories: 
- financieel 
- koersen 
externe_link: "https://www.telegraaf.nl/financieel/3456882/beurs-asml-zakt-in-verliesje-weg-vopak-wint"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e18556f6-6127-11e9-8854-0217670beecd.jpg"
---

<p class="intro">Vopak excelleerde woensdag bij het slot op het Damrak na enthousiast ontvangen resultaten. Maar ASML boekte uiteindelijk verlies op zijn resultaten. ArcelorMittal en financials gingen mee in de top van de AEX. Defensieve aandelen werden verkocht. Op de lokale markt bleef Ajax zegevieren na de winst op Juventus.</p> <p>De AEX-index sloot 0,2% hoger op 566,19 punten.</p><p>De Midkap-index ging met 0,5% vooruit naar 823,87 punten.</p><p>,,We zitten in een van de meest gehate rally’s voor beleggers. De beurzen bewegen al dagen langzaam omhoog. Beleggers vrezen daarbij telkens de boot te missen, maar inkopen of terugkopen wat je eerder verkocht had is door de stijging duur geworden”, duidt Rein Schutte van Boer &amp; Olij Vermogensbeheer het sentiment.</p><p>Chipmachinemaker ASML gold vandaag, tussen alle kwartaalresultaten, als kanarie in de kolenmijn en voorspeller van de sector. „Een mooie kanarie”, oordeelde analist Stan Westerterp van JNVB in de ochtend. „Het resultaat is overigens geen spectaculaire blow-out, wel iets beter dan verwacht. Afgelopen kwartaal was er al herstel, dat verklaart wellicht de beperkte steun.” In de middag sloeg de winst om in verlies.</p><p>De sector staat aan vooravond van meer groei in de tweede jaarhelft. Branchegenoten ASMI en BESI komen nog met resultaten, maar de verwachting is dat ook hun cijfers aantrekken, zegt Westerterp.</p><p>„De grondslagen van deze hele markt, met de uitrol van 5G-netwerk, kunstmatige intelligentie, cloud computing, zelfrijzende auto’s en internet of things waarbij alles met elkaar wordt verbonden zijn erg gunstig. In alles zit chips.”</p><p>Brentolie werd nog eens 0,7% duurder bij $72,25 per vat. De euro sterkte in prijs aan tegen de dollar (+0,2%) maar bleef onder zijn dagpiek van $1,1333.</p><p>Amerikaanse beurzen begonnen met wisselend succes. De Amerikaanse zakenbank Morgan Stanley boekte een lagere winst over het kwartaal. De markt kijkt uit naar de notering van unicorns als Pinterest, Zoom en Uber.</p><p>In de AEX ging staalmaker Arcelor Mittal aan kop met 5% winst. De Europese Commissie stemde in met de verkoop van staalfabrieken door ArcelorMittal aan Liberty Green House. Dat zet de deur open naar de overname van het Italiaanse Ilva.</p><p>Chipmachinemaker ASML na de ochtendspurt tot 1,4% extra waarde na de publicatie van de resultaten. ASML weersprak dat Samsung de spionage bij het bedrijf opgetuigd zou hebben. Volgens zakenbank Goldman Sachs heeft de grootmacht uit Veldhoven het voorbije kwartaal sterk gepresteerd. Het zette een kanttekening bij de vooruitzichten.</p><p>Vopak verloor de koppositie met 4% winst. Het tankopslagbedrijf behaalde afgelopen kwartaal meer winst en omzet. KBC benadrukte vooral de toenemende winstgevendheid bij Vopak.</p><p>ING noteerde 0,4% lager. Het bankconcern sprak met het bestuur van Commerzbank en de Duitse politiek over hoe zij tegenover een eventueel samengaan staan.</p><p>ASR (+0,5%) meldde de uitgifte van 30-jarige schuld, bedoeld om ruimte te houden in zijn oorlogskas voor de strijd om Vivat. Aegon steeg met 2%, NN Group pluste 1,8%.</p><p>Unilever ging 1% achteruit in reactie op zwak ontvangen resultaten van het Franse levensmiddelenconcer Danone.</p><p>IMCD belandde onderaan bij de hoofdfondsen met een verlies van 3% nadat het Duitse Berenberg zijn koopaanbeveling voor het chemicaliënbedrijf introk. Galapagos moest 1,8% afstaan.</p><p>Vastgoedfonds Unibail Rodamco Westfield had last van een negatiever advies van kredietbeoordelaar Moody’s.</p><p>In de Midkap speelde TomTom 3,1% winst vrij. Beleggers reageerden positief op de stevige groei bij de divisie die navigatieproducten maakt voor de auto-industrie.</p><p>BESI werd in de slipstream van sectorgenoot ASML door beleggers 2,2% hoger gezet. Flow Traders klom nog eens 1,3% na een dag eerder al flink hoger te zijn gesloten na meevallende resultaten.</p><p>New Source</p><p>Op de lokale markt hield Ajax 8% winst. Het ging met een volume van 81 even naar een recordstand nadat de Amsterdamse voetbalclub dinsdagvond de halve finale bereikte in de Champions League waar het €12 miljoen aan prijzengeld mocht incasseren.</p><p>Meer financieel nieuws via de mail? Schrijf je hier in voor onze nieuwsbrief!</p>
