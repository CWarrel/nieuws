---
layout: post
title: "’Statiegeld op ingeleverde sigarettenpeuk’"
date: Wed, 24 Apr 2019 21:01:51 +0200
category: buitenland
externe_link: "https://www.telegraaf.nl/nieuws/3491678/statiegeld-op-ingeleverde-sigarettenpeuk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/349de982-66c5-11e9-b4ef-0217670beecd.jpg"
---

<p class="intro">De Belgische politicus Bram Van Braeckevelt pleit voor een opmerkelijke vorm van statiegeld. Om het aantal weggegooide sigarettenpeuken terug te dringen, wil hij een inleververgoeding voor rokers.</p> <p>„Te veel peuken worden weggegooid”, zegt Van Braeckevelt tegen Nieuwsblad. „De verzamelingen zijn indrukwekkend en eigenlijk ronduit beschamend.”</p><p>Van Braeckevelt, onderdeel van het stadsbestuur van Gent, vindt dat boetes en campagnes onvoldoende resultaat boeken. „Peuken blijven helaas een plaag”, zegt Van Braeckevelt met het oog op de openbare orde en het milieu. „90 procent van die sigaretten heeft een filter met cellulose acetaat, een plastic dat nauwelijks vergaat en in microplastics uiteenvalt. De filters kunnen tot 10 jaar lang chemicaliën blijven lekken.”</p><p>Hij ziet daarom graag een statiegeldregeling in samenwerking met de tabaksindustrie. Wat voor bedrag een ingeleverde peuk moet opbrengen, is nog onduidelijk.</p>
