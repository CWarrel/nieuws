---
layout: post
title: "Van der Gragt en Pelova ondanks blessures in Wiegmans WK-selectie"
date: Wed, 10 Apr 2019 13:46:57 +0200
categories: 
- sport 
- voetbal 
feature_image: "https://nos.nl/data/image/2018/09/25/502425/1008x567.jpg"
---

<p>Bondscoach Sarina Wiegman heeft haar selectie bekendgemaakt voor het WK voetbal van komende zomer in Frankrijk. Stefanie van der Gragt (FC Barcelona) en Victoria Pelova (ADO Den Haag) ontbraken door blessures bij de oefenwedstrijden tegen Mexico en Chili, maar maken wel deel uit van de 23-koppige spelersgroep.</p>
<p>De deadline voor het inleveren van de officiële lijst van 23 speelsters, inclusief rugnummers, bij wereldvoetbalbond FIFA is op 24 mei. In het geval van ernstige blessures mag er nog tot 24 uur voor de eerste WK-groepswedstrijd een vervanger opgeroepen worden.</p>
<p>Wiegman realiseert zich dat ze vroeg is met haar selectie, maar dat heeft een reden. "De selectie is een emotioneel proces. Het belangrijkste was om nu duidelijkheid te hebben zodat we dat emotionele moment nu hebben en spelers weten waar ze aan toe zijn. En ze weten ook dat als er iets gebeurt, althans sommigen, ze klaar moeten staan om door te schuiven."</p>
<p>Nederland is ingedeeld bij Nieuw-Zeeland (dinsdag 11 juni, 15.00 uur), Kameroen (zaterdag 15 juni, 15.00 uur) en Canada (donderdag 20 juni, 18.00 uur).</p>
<p>Vlak voor het WK, van 7 juni tot en met 7 juli, speelt Oranje nog een oefeninterland tegen WK-ganger Australië.</p>
<h2>Complete selectie</h2>
<p>Doel: Loes Geurts (Kopparbergs/Göteborg FC), Lize Kop (Ajax), Sari van Veenendaal (Arsenal).</p>
<p>Verdediging: Dominique Bloodworth (Arsenal), Anouk Dekker (Montpellier HSC), Merel van Dongen (Real Betis), Kika van Es (Ajax), Stefanie van der Gragt (FC Barcelona), Danique Kerkdijk (Bristol City), Desiree van Lunteren (SC Freiburg), Liza van der Most (Ajax).</p>
<p>Middenveld: Daniëlle van de Donk (Arsenal), Jackie Groenen (1. FFC. Frankfurt), Inessa Kaagman (Everton), Victoria Pelova (ADO Den Haag), Jill Roord (Bayern München), Sherida Spitse (Vålerenga).</p>
<p>Aanval: Lineth Beerensteyn (Bayern München), Ellen Jansen (Ajax), Renate Jansen (FC Twente), Lieke Martens (FC Barcelona), Vivianne Miedema (Arsenal), Shanice van de Sanden (Olympique Lyon).</p>
<p>Wiegman heeft ook zeven speelsters aangewezen voor de standby-lijst: Cheyenne van den Goorbergh (FC Twente), Barbara Lorsheyd (ADO Den Haag), Aniek Nouwen (PSV), Katja Snoeijs (PSV), Ashleigh Weerden (FC Twente), Jennifer Vreugdenhil (Valencia) en Siri Worm (Everton).</p>
