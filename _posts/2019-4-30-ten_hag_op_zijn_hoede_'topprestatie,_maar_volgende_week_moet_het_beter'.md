---
layout: post
title: "Ten Hag op zijn hoede: 'Topprestatie, maar volgende week moet het beter'"
date: Wed, 01 May 2019 00:13:05 +0200
category: sport
externe_link: "https://nos.nl/l/2282763"
feature_image: "https://nos.nl/data/image/2019/05/01/547127/1008x567.jpg"
---

<p>Ajax-trainer Erik ten Hag durft zich na de knappe 1-0 overwinning bij Tottenham Hotspur nog niet rijk te rekenen als het gaat om het halen van de Champions League-finale.</p>
<p>"Het is een prima uitgangspositie, daar kunnen we mee verder. Maar we weten ook dat het beter moet om het volgende week af te maken", zei hij op een persconferentie na het eerste halvefinaleduel in Londen. Volgende week woensdag is de return in Amsterdam.</p>
<h2>Doodzonde</h2>
<p>Wat moet er dan beter? Ten Hag: "Aan de bal, die hadden we in de tweede helft langer in de ploeg moeten houden. Dan komt er meer rust in het spel en dan komen er kansen. Dat was ook zo bij David Neres (die op de paal schoot, red.). Doodzonde dat hij niet de 0-2 maakte."</p>
<p>Ten Hag sprak met een norse blik. En dat na een overwinning in de halve finales van de Champions League. "Er is nog niks gespeeld, h√®", aldus de Ajax-trainer. "We hebben een prima uitgangspositie, maar we zijn pas halverwege."</p>
<p>NOS-verslaggever Joep Schreuder interviewde in de catacomben van het Spurs-stadion ook Matthijs de Ligt.</p>
