---
layout: post
title: "’May blijft aan tot Brexitdeal rond is’"
date: Sat, 13 Apr 2019 06:57:51 +0200
category: buitenland
externe_link: "https://www.telegraaf.nl/nieuws/3439900/may-blijft-aan-tot-brexitdeal-rond-is"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/41550f84-5db0-11e9-84d4-02c309bc01c1.jpg"
---

<p class="intro">Theresa May blijft premier van Groot-Brittannië tot het definitieve vertrek van de Britten uit de Europese Unie, zei de minister van Financiën Philip Hammond vrijdag. „Voor zover ik weet is ze niet van plan haar functie neer te leggen voordat ze de deal heeft gesloten”, aldus de politicus.</p> <p>„Ze is iemand met een groot verantwoordelijkheidsgevoel, ze is iemand die zich inzet voor het leveren van een acceptabele Brexit voor de Britten, en zij zal die belofte zeker waarmaken”, aldus Hammond.</p><p>De minister zei ook dat de regering klaar is om gesprekken te voeren met oppositieleider Jeremy Corbyn over een douane-unie met de EU. Maar die leiden niet noodzakelijk tot deze oplossing. „We zijn klaar om deze zaken te bespreken”, zei hij. „Dat dit onderwerp op tafel ligt, betekent niet dat we het accepteren of het doen.”</p>
