---
layout: post
title: "Zelfverzekerde Woods op recordjacht"
date: Fri, 26 Apr 2019 08:19:26 +0200
category: sport
externe_link: "https://www.telegraaf.nl/sport/3498682/zelfverzekerde-woods-op-recordjacht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3da1286a-67eb-11e9-8459-02d1dbdc35d1.jpg"
---

<p class="intro">Golfer Tiger Woods heeft zo veel vertrouwen gekregen door zijn zege in de Masters, dat hij weer hardop durft te denken aan records.</p> <p>De Amerikaan aast vooral op de achttien majorzeges van legende Jack Nicklaus. „Hij deed er zijn hele carrière over en mij gaat het ook lukken als mijn carrière lang genoeg is”, aldus de 43-jarige Woods, die nu op vijftien overwinningen in majors staat.</p><p>Woods dacht lang dat hij het record van Nicklaus uit zijn hoofd moest zetten. Hij vreesde zelfs voor een vroeg einde aan zijn golfloopbaan door aanhoudende rugklachten. „Enkele jaren geleden kon ik niet eens lopen, maar nu ik verlost ben van de pijn, kan ik weer jaren vooruit en zeg ik: als ik alles goed blijf doen en het valt een beetje mijn kant op, dan kan ik het record van Nicklaus pakken.”</p><p>Woods kan een ander record al in zijn volgende toernooi evenaren. Als hij begin mei het Wells Fargo Championship wint, komt hij op 82 zeges op de Amerikaanse tour PGA. Dat zijn er evenveel als de huidige recordhouder Sam Snead.</p>
