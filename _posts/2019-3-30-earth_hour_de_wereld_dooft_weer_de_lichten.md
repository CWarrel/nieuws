---
layout: post
title: "Earth Hour: de wereld dooft weer de lichten"
date: Sat, 30 Mar 2019 07:11:47 +0100
category: overig
externe_link: "https://www.telegraaf.nl/vrij/3369809/earth-hour-de-wereld-dooft-weer-de-lichten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4beb2168-52e3-11e9-938c-0255c322e81b.jpg"
---

<p class="intro">Tussen 20.30 uur en 21.30 uur gaat zaterdag overal op de wereld het licht uit om stil te staan bij de toekomst van onze planeet. Miljoenen mensen, steden, bedrijven en organisaties doven hun lichten, en dus ook in Nederland.</p> <p>De actie is een initiatief van het Wereldnatuurfonds (WNF). De organisatie wil er wereldwijd een signaal mee afgeven dat er meer actie nodig is voor natuur en klimaat.</p><p>Astronaut en WNF-ambassadeur André Kuipers geeft het landelijke startsein in Amsterdam: daar dooft hij het lichtbaken van A’DAM Toren aan het IJ. Voordat de lichten uitgaan, kleurt de toren speciaal voor Earth Hour groen. In Rotterdam hullen de Erasmusbrug en de Euromast zich in het donker. In Utrecht gaan de lichten van de Domtoren uit, in Deventer van de Waag en in Tilburg van de schouwburg.</p><p>Ook bij onder meer de Eiffeltoren, Sydney Opera House, het Kremlin, de Akropolis, de basiliek van Lima, de piramides in Egypte en de Big Ben blijft het zestig minuten donker.</p><p>Earth Hour begon in 2007 in Sydney als kleinschalige actie die aandacht vroeg voor klimaatverandering. Inmiddels organiseren mensen over de hele wereld in dat uur evenementen zoals akoestische concerten, speurtochten en diners bij kaarslicht.</p>
