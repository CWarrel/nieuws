---
layout: post
title: "Toch openbare herdenking van aanslag Koninginnedag Apeldoorn"
date: Thu, 18 Apr 2019 18:49:12 +0200
category: nieuws
externe_link: "https://nos.nl/l/2281062"
feature_image: "https://nos.nl/data/image/2019/04/18/544595/1008x567.jpg"
---

<p>Apeldoorn houdt op 30 april toch een openbare bijeenkomst om de aanslag van Koninginnedag in 2009 te herdenken. De gemeente koos in eerste instantie alleen voor een besloten bijeenkomst voor nabestaanden en betrokkenen.</p>
<p>Een woordvoerder van de gemeente laat aan Omroep Gelderland weten dat er steeds meer vragen kwamen over een herdenkingsmoment. Daarom is besloten om in de Grote Kerk van 16.00 uur tot 19.00 uur stil te staan bij de gebeurtenissen.</p>
<p>Tien jaar geleden</p>
<p>Het is dit jaar tien jaar geleden dat Apeldoorn getroffen werd door de aanslag op het Koninklijk Huis. De 28-jarige Karst Tates uit Huissen reed met zijn auto het publiek in en kwam tegen monument De Naald tot stilstand. Zeven mensen en hijzelf kwamen om. Tientallen anderen raakten gewond.</p>
<p>In de kerk is geen programma. Wel staan er twee vitrines met kaarten, brieven en knuffels die in 2009 bij De Naald werden gelegd.</p>
