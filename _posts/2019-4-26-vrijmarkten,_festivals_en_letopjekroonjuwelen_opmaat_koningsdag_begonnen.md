---
layout: post
title: "Vrijmarkten, festivals en #letopjekroonjuwelen: opmaat Koningsdag begonnen"
date: Fri, 26 Apr 2019 20:06:11 +0200
categories: 
- entertainment 
- royalty 
externe_link: "http://feeds.nos.nl/~r/nosnieuwskoningshuis/~3/pDwnMQrAJik/2282203"
feature_image: "https://nos.nl/data/image/2019/04/26/546219/1008x567.jpg"
---

<p>In Utrecht is om 18.00 uur de traditionele vrijmarkt aan de vooravond van Koningsdag begonnen. Ook in andere steden schuifelen al kopers langs rijen tweedehands spullen of rommel. Die reserveerden op tijd hun plekje, zoals bijvoorbeeld Brian in Amsterdam (ook al begint de vrijmarkt daar pas om 06.00 uur morgenochtend)...</p>
<p>...en Joris in IJsselstein.</p>
<p>Belangrijk is de indeling van je kleedje, ontdekte verslaggever Arno Leblanc in Utrecht. Hij sprak met een paar studenten die de taken goed hebben verdeeld, zoals het neerleggen van de te verkopen kleding.</p>
<p>"Het is wel belangrijk dat je alles kan zien", zegt een van de studenten. Zo moeten alle kledingstukken goed zichtbaar zijn, maar moet er toch ruimte overblijven om ertussendoor te kunnen lopen. "En toch een beetje sorteren waar mensen naar op zoek zijn."</p>
<p>Als je 15 tips in deze video opvolgt verkoop je al je rommel op Koningsdag:</p>
<p>In Almere is het minder gezellig. De politie fouilleert preventief in een deel van het centrum, omdat groepen jongeren daar zouden willen vechten. Drie tieners zijn aangehouden voor verboden wapenbezit. </p>
<h2>'Niemand minder dan Dries Roelvink'</h2>
<p>In Eindhoven hebben verschillende pleinen op het laatste moment een vergunning gekregen voor overkappingen vanwege het slechte weer. Niemand minder dan Dries Roelvink trapte om 21.00 uur af, schrijft Omroep Brabant.</p>
<p>In Den Haag is het Life I Live festival het begin van Koningsnacht en -dag. De negen podia in het centrum van de stad trekken vandaag en morgen honderdduizenden bezoekers. Dertien veegmachines, twee vuilniswagens en vijftig medewerkers van de reinigingsdienst staan klaar om de zooi vannacht op te ruimen.</p>
<p>Omroep West waarschuwt bezoekers van de vrijmarkt morgen om zware spullen mee te nemen vanwege de verwachte harde wind. Zo kun je voorkomen dat je kleedje wegwaait. Volgens de Haagse weerman is het morgen "kommer en kwel".</p>
<h2>#letopjekroonjuwelen</h2>
<p>Op sociale media geven gemeenten en andere organisaties tips voor de feestelijkheden. Zoals de politie in Amsterdam, die het publiek onder #letopjekroonjuwelen attendeert op de gevaren van zakkenrollers.</p>
<p>Ook Amsterdam kleurt vanavond al oranje. Sommigen hebben er flink wat werk van gemaakt, zoals een Jordaans café dat dit ieder jaar doet.</p>
<p>Het Parool meldt dat minister Grapperhaus van Justitie en Veiligheid morgen ook is te vinden op de vrijmarkt. Volgens de krant verkoopt de CDA-politicus bij zijn kraampje oude stripboeken.</p>
<p>In Amersfoort worden de laatste voorbereidingen getroffen voor de komst van Willem-Alexander, Máxima en de rest van het koninklijk bezoek.</p>
<p>Het Amersfoortse publiek begint vanavond aan het feest met een festival waar onder anderen Diggie Dex en Kraantje Pappie optreden.</p><img src="http://feeds.feedburner.com/~r/nosnieuwskoningshuis/~4/pDwnMQrAJik" height="1" width="1" alt=""/>
