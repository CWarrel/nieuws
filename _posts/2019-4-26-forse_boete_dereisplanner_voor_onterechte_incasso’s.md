---
layout: post
title: "Forse boete DeReisPlanner voor onterechte incasso’s"
date: Fri, 26 Apr 2019 10:29:30 +0200
categories: 
- financieel 
- geld 
externe_link: "https://www.telegraaf.nl/financieel/3499546/forse-boete-de-reis-planner-voor-onterechte-incasso-s"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9806e204-6804-11e9-9405-0218eaf05005.jpg"
---

<p class="intro">Toezichthouder Autoriteit Consument &amp; Markt (ACM) heeft een flinke boete uitgedeeld aan DeReisPlanner. Deze partij deed aan misleidende telefonische verkoop en stuurde vervolgens onterecht rekeningen op.</p> <p>Daarvoor krijgt het bedrijf achter DeReisPlanner – dat toen NOPN B.V. heette en inmiddels Imperial Food B.V. – een boete van €360.000 opgelegd. De leidinggevende, verantwoordelijk voor de overtreding, krijgt daarnaast een boete van €40.000.</p><p>DeReisPlanner belde mensen met een onduidelijk aanbod om een vakantievilla te huren, meldt de ACM. Mensen zouden vervolgens een mail met meer info krijgen. Maar die mail kwam er nooit, in plaats daarvan volgde er wel rekening. Wie weigerde te betalen, werd flink onder druk gezet.</p><p>Dat mag uiteraard niet. „Een bedrijf mag klanten beslist niet onder druk zetten om onterechte rekeningen te betalen”, zegt Cateautje Hijmans van den Bergh, bestuurslid van de ACM. „Hier treden wij krachtig tegen op. Daarom beboeten wij zowel het bedrijf als de leidinggevende.”</p><p>Nog steeds incasso’s</p><p>De ACM gooit er ook nog een waarschuwing uit. Want er zijn nog steeds incassobureaus bezig om mensen onder druk te zetten de rekeningen van DeReisPlanner te betalen. Wie geen geldige overeenkomst heeft, hoeft de rekening niet te betalen, zegt de toezichthouder.</p>
