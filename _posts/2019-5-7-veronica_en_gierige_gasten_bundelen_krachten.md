---
layout: post
title: "Veronica en Gierige Gasten bundelen krachten"
date: Tue, 07 May 2019 16:24:00 +0200
category: entertainment
externe_link: "https://www.telegraaf.nl/entertainment/3549432/veronica-en-gierige-gasten-bundelen-krachten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f069420e-70d1-11e9-85b5-0217670beecd.jpg"
---

<p class="intro">Dankzij een krachtenbundeling met Gierige Gasten Martijn Manschot, Niels Oosthoek en Joost Kraima verstevigt televisiezender Veronica zijn positie in de markt. Het populaire YouTube kanaal Gierige Gasten, sinds 1 april onderdeel van Talpa Network, wordt het nieuwe online platform van Veronica waardoor het bereik in de mannelijke doelgroep en met name bij de 18 tot 24-jarigen groeit.</p> <p>Gierige Gasten bestaat uit de jonge creatieve talenten en format ontwikkelaars Martijn Manschot (29 jaar), Niels Oosthoek (28 jaar) en Joost Kraima (28 jaar). Zij maken al vijf jaar samen succesvolle online content, waaronder het online kanaal Gierige Gasten. Vanuit de Talpa Social unit zullen zij de nieuwe social formats voor Veronica ontwikkelen en presenteren, gebruik makend van alle mogelijkheden die het netwerk van Talpa biedt.</p><p>Bastiaan van Dalen, zendermanager Veronica TV, over de samenwerking met Gierige Gasten: „Veronica en Gierige Gasten bedienen dezelfde doelgroepen: onbezorgde pleziermakers en hardwerkende spanningszoekers die dezelfde waarden delen: stoer, avontuurlijk en origineel. Onze platformen en content zijn bovendien sterk en aanvullend, de Gierige Gasten zelf zijn super creatieve content makers waardoor deze samenwerking een no brainer is en geweldig voor iedereen die van het merk Veronica houdt: maker, consument en adverteerder.”</p>
