---
layout: post
title: "Turnclub met 300 kinderen wordt uit sporthal gezet"
date: Fri, 19 Apr 2019 19:25:50 +0200
category: jeugdjournaal
externe_link: "http://feeds.nos.nl/~r/jeugdjournaal/~3/m_RPWStwHKc/2281201"
feature_image: "https://nos.nl/data/image/2019/04/19/544784/1008x567.jpg"
---

<p>Flink balen voor zo'n 300 kinderen van turnvereniging Stedebroek uit Grootebroek. Hun vereniging moet waarschijnlijk dicht, omdat ze geen nieuwe locatie kunnen vinden.</p>
<p>Wat is het probleem?</p>
<p>De vereniging zit op dit moment in twee sporthallen. Die hallen staan op een stukje land dat de eigenaar wil verkopen.</p>
<p>De vereniging heeft daarom een nieuwe locatie gevonden, maar het kost 265.000 euro om daarheen te verhuizen. En dat geld hebben ze niet. De club is naar de gemeente gestapt, maar ook daar kunnen ze de club niet helpen.</p>
<p>Boos en verdrietig</p>
<p>De turnsters zijn daar erg boos en verdrietig over. Veel turnsters kennen elkaar al lang en turnen al een paar jaar bij de club. En er zijn weinig andere clubs in de omgeving.</p>
<p>De voorzitter heeft nog een klein beetje hoop dat er toch een oplossing komt. </p><img src="http://feeds.feedburner.com/~r/jeugdjournaal/~4/m_RPWStwHKc" height="1" width="1" alt=""/>
