---
layout: post
title: "Haase kan ook in Marrakesh matige reeks niet doorbreken"
date: Wed, 10 Apr 2019 14:12:00 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/qWn1nb6iUrw/2279837"
feature_image: "https://nos.nl/data/image/2019/04/10/542664/1008x567.jpg"
---

<p>Robin Haase heeft ook in Marrakesh zijn tot nu toe teleurstellende tennisseizoen geen positieve wending weten te geven. De Zuid-Hollander verloor in de tweede ronde van het Marokkaanse graveltoernooi met 7-6 (5), 6-3 van de Italiaanse qualifier Lorenzo Sonego.</p>
<p>Haase liet zich weer door van alles afleiden en dat kwam zijn spel niet ten goede. Hij maakte in de eerste set wel twee keer een achterstand goed en ook in de tiebreak toonde hij karakter door van 0-4 op 5-4 te komen. Een onnodig uitgeslagen backhand kostte hem echter de tiebreak.</p>
<p>De Nederlandse nummer 62 van de wereld, die in 2018 op de Australian Open ook van Sonego (ATP-103) verloor, leverde in de tweede set direct zijn opslag in, waarna hij continu achter de feiten aanliep.</p>
<h2>Nog geen kwartfinaleplaats</h2>
<p>Haase haalde dit tennisseizoen nog geen enkele keer de kwartfinales van een ATP-toernooi. Ter vergelijking: in deze fase van het seizoen hij had één jaar geleden al twee kwartfinales en één halvefinaleplaats op zak.</p><img src="http://feeds.feedburner.com/~r/nossporttennis/~4/qWn1nb6iUrw" height="1" width="1" alt=""/>
