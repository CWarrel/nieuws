---
layout: post
title: "Matthijs van Nieuwkerk raakt opnieuw hoofdredacteur DWDD kwijt"
date: Mon, 15 Apr 2019 16:02:02 +0200
category: entertainment
externe_link: "https://www.telegraaf.nl/entertainment/3447815/matthijs-van-nieuwkerk-raakt-opnieuw-hoofdredacteur-dwdd-kwijt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0d3f2eae-5f87-11e9-b4ef-0217670beecd.jpg"
---

<p class="intro">Matthijs van Nieuwkerk moet op zoek naar een nieuwe hoofdredacteur van De Wereld Draait Door. Hoofdredacteur Marco Versluis vertrekt na drie seizoenen, maakte BNNVARA maandag bekend.</p> <p>Versluis begon in 2012 als samensteller bij DWDD en volgde in 2016 Dieuwke Wynia op als hoofdredacteur. „Ik heb het voorrecht gehad om bij DWDD zeven jaar met een geweldig team en met Matthijs van Nieuwkerk, de beste presentator, te hebben gewerkt”, zegt Versluis, die sinds 2014 al verantwoordelijk was voor spin-offs als DWDD University, DWDD Summerschool en de jubileumuitzending 10-jaar DWDD.</p><p>Versluis: „De Wereld Draait Door wordt met een enorme bezieling gemaakt en elke dag door heel erg veel mensen gezien en gewaardeerd. Maar voor mij is het tijd voor een nieuw avontuur. Het programma staat als een huis en hoewel ik het ook vreselijk ga missen, maak ik plaats voor een nieuwe hoofdredacteur.”</p><p>Marco Versluis maakt nog vier DWDD Summerschools die in juni en juli worden uitgezonden en hij doet de eindredactie van College Tour, dat vanaf 19 mei terugkeert op NPO 1 met Matthijs van Nieuwkerk. Er is nog geen opvolger bekend die het stokje in het vijftiende seizoen overneemt.</p>
