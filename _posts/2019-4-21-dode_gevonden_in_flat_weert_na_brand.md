---
layout: post
title: "Dode gevonden in flat Weert na brand"
date: Sun, 21 Apr 2019 21:15:50 +0200
category: binnenland
externe_link: "https://www.telegraaf.nl/nieuws/3477356/dode-gevonden-in-flat-weert-na-brand"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e02d4abc-6469-11e9-9635-02c309bc01c1.JPG"
---

<p class="intro">De politie is een onderzoek gestart in een woning aan de Kerkstraat in het Limburgse Weert waar een overleden man is gevonden. In de woning is ook brand geweest.</p> <p>Zondag rond 19.45 uur kreeg de politie een melding over de overleden man. „Eenmaal in de woning zagen agenten dat er ook een brand heeft gewoed”, aldus een politiebericht. Onduidelijk is nog wat er zich precies in het huis heeft afgespeeld. Of de man is overleden door de brand en hoe die is ontstaan, moet uit het onderzoek blijken.</p><p>Er is zondagavond een buurtonderzoek gestart en medewerkers van de Forensische Opsporing doen technisch onderzoek.</p>
