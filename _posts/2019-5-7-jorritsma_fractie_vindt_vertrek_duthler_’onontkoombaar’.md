---
layout: post
title: "Jorritsma: Fractie vindt vertrek Duthler ’onontkoombaar’"
date: Tue, 07 May 2019 13:37:37 +0200
categories: 
- entertainment 
- opinie 
externe_link: "https://www.telegraaf.nl/nieuws/3547834/jorritsma-fractie-vindt-vertrek-duthler-onontkoombaar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f80a7564-70cc-11e9-9489-02c309bc01c1.jpg"
---

<p class="intro">De VVD-fractie in de senaat vindt het wegsturen van college Anne-Wil Duthler ’onontkoombaar’. Dat zei fractievoorzitter Annemarie Jorritsma na ingelast overleg met haar collega’s.</p> <p>Over het gedwongen vertrek van Duthler waren wel vragen van een aantal Kamerleden, vermeldde ze. Die zijn vandaag besproken, sommige waren ook al eerder per mail beantwoord, steltde de fractievoorzitter.</p><p>Verschillende senatoren toonden zich achter de schermen boos over de manier waarop hun collega tien dagen geleden door Jorritsma de wacht is aangezegd.</p><p>Na overleg met partijvoorzitter Christianne van der Wal gooide de fractieleider Duthler aan de vooravond van Koningsdag uit de ploeg van VVD-senatoren. Duthler was in opspraak geraakt omdat haar integriteit in het geding kwam.</p><p>Het fractiebestuur wilde pas op 14 mei vergaderen, maar een deel van de fractie kwam nu terug van het meireces voor een ingelast overleg.</p><p>’Paniekvoetbal’</p><p>Een anonieme VVD-senator zei tegen het AD: „Ze heeft zich te verantwoorden voor haar eigenzinnige stijl.” Een ander sprak van ’puur paniekvoetbal’.</p><p>Wie die criticasters waren, zegt Jorritsma niet te weten. Niet alle senatoren waren bij de vergadering, sommigen waren vanwege vakantie in het buitenland.</p><p>De fractieleider benadrukte voordat de vergadering begon al dat haar collega-senatoren vooraf zijn gekend in het wegsturen van collega Anne-Wil Duthler. „Het was geen verrassing. De fractie was op de hoogte dat ik het deed”, aldus de liberaal.</p><p>Veel van de VVD-senatoren zwaaien volgende maand af. Jorritsma blijft en wordt wel eens genoemd als mogelijk opvolger van Eerste Kamervoorzitter Ankie Broekers-Knol, ook VVD.</p>
