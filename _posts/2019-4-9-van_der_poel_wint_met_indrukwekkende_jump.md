---
layout: post
title: "Van der Poel wint met indrukwekkende jump"
date: Tue, 09 Apr 2019 16:05:49 +0200
category: sport
externe_link: "https://www.telegraaf.nl/sport/3418707/van-der-poel-wint-met-indrukwekkende-jump"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/db8a38e6-5ad0-11e9-8d0e-02d1dbdc35d1.jpg"
---

<p class="intro">Mathieu van der Poel heeft de Ronde van Vlaanderen fysiek goed verwerkt.</p> <p>Twee dagen na zijn vierde plaats in de wielerklassieker schreef de Nederlandse blikvanger de eerste etappe van het Circuit Cycliste Sarthe op zijn naam. Na een rit over 180 kilometer met start en finish in La Châtaigneraie was de Nederlandse kampioen op de laatste meters nog net de sterkste in de eindsprint. Het was zijn vierde zege dit seizoen.</p><p>Bekijk hieronder de beelden van de indrukwekkende laatste meters van Van der Poel:</p><p>De Belg Boris Vallée eindigde als tweede en de Fransman Bryan Coquard kwam als derde over de finish. De Nederlander Maurits Lammertink belandde op de zevende plek.</p><p>Van der Poel begint woensdag in de leiderstrui aan de tweede etappe, die over 172 kilometer gaat tussen Freigné en Belligné. De Franse rittenkoers duurt tot en met vrijdag.</p><p>Van der Poel slaat dit jaar de klassieker Parijs-Roubaix, komende zondag, nog over. De kopman van Corendon-Circus is in voorbereiding op onder meer de Brabantse Pijl (17 april) en de Amstel Gold Race (21 april).</p>
