---
layout: post
title: "Ajax-spelers vieren feest op sociale media"
date: Wed, 17 Apr 2019 07:54:26 +0200
category: sport
externe_link: "https://www.telegraaf.nl/sport/3456489/ajax-spelers-vieren-feest-op-sociale-media"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/420decca-60d5-11e9-abce-02c309bc01c1.jpg"
---

<p class="intro">De historische avond in Turijn moest door de spelers van Ajax natuurlijk worden gevierd. Het was immers 22 jaar geleden dat de Amsterdamse club de halve finales van de Champions League haalde. Iets om nooit te vergeten, zo stelden diverse hoofdrolspelers van Ajax direct na afloop. De sensatie werd dan ook massaal met de buitenwereld gedeeld via sociale media.</p> <p>Klaas-Jan Huntelaar liet diep in de nacht nog van zich horen. Zo plaatste de invaller, die in de 88e minuut binnen de lijnen kwam voor Hakim Ziyech, rond 03:30 uur nog iets op Twitter.</p><p>Doelman André Onana is klaar voor de volgende kraker in de Champions League. De Amsterdammers krijgen bij de laatste vier te maken met Manchester City en Tottenham Hotspur.</p><p>Het officiële Twitterkanaal van Ajax maakte op de historische avond in Turijn ook overuren en deelde vrij snel een mooi filmpje met de uitgelaten spelers in de hoofdrol.</p><p>Donny van de Beek liet zijn trots blijken op Instagram. Daarbij refereerde de middenvelder ook aan zijn doelpunt in de 34e minuut. Een speciaal moment. 34 is niet zo maar een getal voor Ajax en Van de Beek. Zijn grote vriend Abdelhak Nouri speelde met een drie en vier op zijn rug, totdat hij in de zomer van 2017 tijdens een oefenwedstrijd tegen Werder Bremen een hartstilstand kreeg en blijvend hersenletsel opliep.</p><p>„Een ongelooflijk gevoel”, laat aanvoerder Matthijs de Ligt via Instagram weten, waarbij een prachtige juichfoto plaatste.</p>
