---
layout: post
title: "Beau gaat nieuwe latenightshow RTL presenteren"
date: Mon, 08 Apr 2019 13:20:09 +0200
category: entertainment
externe_link: "https://www.telegraaf.nl/entertainment/3411161/beau-gaat-nieuwe-latenightshow-rtl-presenteren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/707e5f9a-5a09-11e9-b472-02d1dbdc35d1.jpg"
---

<p class="intro">Beau van Erven Dorens gaat na de zomer het nieuwe latenightprogramma op RTL 4 presenteren. Dat meldt NPO Radio 1 op basis van RTL-baas Sven Sauvé, die maandag te gast was in het programma 1 op 1. Een woordvoerder van RTL bevestigt het nieuws en zegt inderdaad bezig te zijn met het ontwikkelen van een nieuwe talkshow.</p> <p>Volgens Radio 1 heeft Sauvé buiten de uitzending om bevestigd dat Beau en RTL er samen zijn uitgekomen. In de show meldde hij nog dat de gesprekken gaande waren. „Als we het voor elkaar kunnen krijgen, ben ik tevreden. Hopelijk weten we het in een maand”, zei Sauvé tegen presentator Sven Kockelmann. „Beau maakt een grote kans, maar het is zeker nog niet rond.”</p><p>Sauvé vertelde ook dat het nieuwe latenightprogramma hoogstwaarschijnlijk een roulerend presentatieteam krijgt. Art Rooijakkers, die komende zomer een talkshow voor RTL gaat presenteren, is daarvoor in beeld.</p><p>Eind vorige maand bevestigde Beau al dat hij in gesprek is met RTL over een latenightprogramma. De Gouden Televizier-Ring-winnaar van vorig jaar heeft ervaring. In de zomer van 2017 presenteerde hij al eens RTL Summer Night, als zomervervanger van Humberto Tans RTL Late Night.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
