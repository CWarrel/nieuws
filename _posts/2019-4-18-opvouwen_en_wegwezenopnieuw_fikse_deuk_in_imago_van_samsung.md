---
layout: post
title: "Opvouwen en wegwezen?Opnieuw fikse deuk in imago van Samsung"
date: Thu, 18 Apr 2019 14:18:27 +0200
categories: 
- financieel 
- koersen 
externe_link: "https://www.telegraaf.nl/financieel/3465362/opvouwen-en-wegwezen-opnieuw-fikse-deuk-in-imago-van-samsung"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1232e262-61d4-11e9-ab1a-0218eaf05005.jpg"
---

<p class="intro">De grootste martphoneleverancier ter wereld Samsung kan de borst opnieuw nat maken. Na de imagoschade -en deuk in de winstcijfers- die de Zuid-Koreaanse electronicagingant in 2016 met de batterijproblemen van de Galaxy Note 7 opliep is er nu ophef over het scherm van futurischtische opvouwbare Galaxy Fold.</p> <p>Een aantal journalisten reviewde het nieuwe toestel en kreeg binnen enkele dagen te maken met serieuze schermproblemen die de Galaxy Fold onbruikbaar maakten. Daarentegen waren er ook reviewers die geen problemen ondervonden.</p><p>Wat is het probleem met de Galaxy Fold?</p><p>Samsung vond een nieuwe polymeerlaag uit en creëerde een scherm dat ongeveer 50% dunner is dan een regulier smartphonescherm. Het nieuwe materiaal maakt de Galaxy Fold flexibel en sterk. Bij een van de reviewers onstond er door het vouwmechanisme een uitpuiling in het scherm. Een andere verslaggever verwijderde een screenprotector. Atlhans dat dacht hij. Het leek een verwijderbare laag, maar het was de polymeerlaag. Halverwege het verwijderen stopte het scherm er mee.</p><p>Wat is de eerste reactie van Samsung?</p><p>''Een beperkt aantal preproductiemodellen van een aantal maanden geleden van de Samsung Galaxy Fold is aan media voor een review aangeboden. We hebben enkele meldingen ontvangen over het hoofddisplay. We onderzoeken deze exemplaren grondig om de oorzaak vast te stellen", aldus Samsung.</p><p>Over het verwijderderen van de 'screenprotector': "Het hoofdscherm van de Galaxy Fold heeft een beschermende toplaag die onderdeel is van de displaystructuur. Deze toplaag is ontworpen om het display te beschermen tegen onbedoelde krassen. Het verwijderen van deze beschermlaag of het toevoegen van kleefmiddelen aan het hoofddisplay kan schade veroorzaken. We zullen ervoor zorgen dat deze informatie duidelijk is voor onze klanten."</p><p>Is het dus een gevalletje van 'Foutje, bedankt'?　</p><p>Dat is op dit moment moeilijk te zeggen. Verwijder je iets wat er op hoort te blijven zietten, dan wel, maar de uitstulping die spontaan ontstond bij een van de testers zal Samsung meer zorgen baren.</p><p>Wat was er eerder mis met Samsung?</p><p>In 2016 liep het image van Samsung een behoorlijke deuk op. De Galaxy Note 7 (de telefoon met de stylus) werd teruggeroepen wegens batterijproblemen. De batterij vloog in de brand. Luchtvaartmaatschappijen verboden passagiers zelfs de telefoon mee aan boord te nemen. Sinsdien heeft Samsung de veiligheidsprotocollen rond batterijen flink opgeschroefd en zijn de problemen in nieuwere modellen niet teruggekeerd.</p><p>Is er een parallel tussen de Galaxy Fold en de 737 MAX van Boeing te trekken?</p><p>Om maar niet de boot te missen in een bepaald marktsegment heeft Boeing bepaalde concessies gedaan. Met desastreuze gevolgen. Dat lijkt bij de Fold niet het geval. Samsung heeft acht jaar gewerkt aan de ontwikkeling van de opvouwbare telefoon en talloze duurzaamheidstesten gedaan. Zo werd de telefoon 200.000 gevouwen, wat overeenkomt met vijf jaar gebruik.</p><p>Hoe groot is het scherm van Galaxy Fold?</p><p>In opgevouwen toestand is er een scherm met een diameter van 4,6 inches (11,6 cm)beschikbaar. Klap je de telefoon open, dan gaat het scherm aan de voorkant uit, toont het grote scherm gelijk het beeld van het eerder gebruikte voorkantscherm, en heb je een schermdiameter van 7,3 inch (18,5 cm)</p><p>Is de Galaxy Fold al verkrijgbaar in Nederland?</p><p>Nee. Vanaf vrijdag 26 april kan er vooruit besteld worden en de daadwerkelijke verkoop start op 3 mei. Voor de Galaxy Fold moet je aardig diep in de buidel tasten. Het toestel gaat 2020 euro kosten. De huidige ontwikkelingen hebben volgens Samsung geen invloed op de geplande startdatum van de verkoop. De Fold is al wel te zien is Samsungs eerste Expericence Story in Hoog Catharijne. Deze winkel opende jongstleden vrijdag 12 april zijn deuren.</p>
