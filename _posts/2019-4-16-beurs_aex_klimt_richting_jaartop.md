---
layout: post
title: "Beurs: AEX klimt richting jaartop"
date: Tue, 16 Apr 2019 11:00:00 +0200
categories: 
- financieel 
- koersen 
externe_link: "https://www.telegraaf.nl/financieel/3450501/beurs-aex-klimt-richting-jaartop"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e66d350a-6026-11e9-ac91-02d2fb1aa1d7.jpg"
---

<p class="intro">De plus in de ochtendhandel bracht de AEX nabij het hoogste niveau van dit jaar. Beleggers deden het rustig aan, met de kwartaalcijfers van de zwaargewichten ASML en Unilever in het verschiet.</p> <p>Om elf uur stond de AEX 0,2% hoger op 563,7 punten. Eerder deze maand bereikte de beursgraadmeter met 564,3 punten het hoogste niveau sinds begin september.</p><p>De plus van 0,5% bracht de AMX met 819 punten zelfs op het hoogste niveau in veertien maanden. Diverse Europese beursgraadmeters bereikten eveneens nieuwe jaartoppen. De Duitse DAX en de Britse FTSE 100 stegen 0,7% en 0,3%. De Franse CAC 40 klom 0,2%.</p><p>De indexfutures wezen op een 0,2-0,4% hogere opening van de Amerikaanse beurzen, na de kleine verliezen op maandag.</p><p>Beleggers maakten zich weinig zorgen over het niet erg overtuigende begin van het nieuwe cijferseizoen. Vier grote Amerikaanse banken zijn met hun kwartaalresultaten naar buiten gekomen en vooral Goldman Sachs stelde teleur. Zalando kwam vanochtend wel met meevallende cijfers naar buiten.</p><p>Bij de Nederlandse hoofdfondsen ging Aalberts Industries met een winst van 1,7% aan kop. ING en staalproducent ArcelorMittal klommen 1,6% en 1,3%.</p><p>Unilever steeg 0,3%, in aanloop naar de publicatie van zijn kwartaalcijfers donderdag. Analisten denken dat het was- en levensmiddelenconcern zijn eigen doelstelling voor de autonome omzetgroei niet heeft gehaald.</p><p>Shell zakte 0,5%. Diverse politieke partijen willen dat de olie- en gasmaatschappij winstbelasting in Nederland gaat betalen.</p><p>ASML daalde 0,1%. De analistenconsensus is dat de chipmachineproducent woensdag een omzetdaling van 8% over het eerste kwartaal rapporteert.</p><p>Bij de middelgrote fondsen blonk Flow Traders met een plus van 5,2% uit, na de publicatie van meevallende kwartaalcijfers.</p><p>TomTom won 1,8%. Kepler Cheuvreux heeft het navigatiebedrijf op de kooplijst geplaatst, in aanloop naar de publicatie van de kwartaalcijfers woensdag.</p><p>Takeaway zakte 0,8%, na door Bank Degroof Petercam van de kooplijst te zijn gehaald.</p><p>Volg de beurs op de voet met de DFT Koersen-app. Download hier voor iPhone of voor Android</p>
