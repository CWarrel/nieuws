---
layout: post
title: "Wekdienst 26_4: lintjesregen en mogen boa's met Koningsdag staken?"
date: Fri, 26 Apr 2019 06:54:49 +0200
category: binnenland
externe_link: "http://feeds.nos.nl/~r/nosnieuwsbinnenland/~3/4RjoaKAztxw/2282095"
feature_image: "https://nos.nl/data/image/2019/04/26/546081/1008x567.jpg"
---

<p>Goedemorgen! Vandaag beslist de rechter of boa's mogen staken met Koningsdag. En over de koning gesproken: hij zet tijdens de lintjesregen honderden Nederlanders in het zonnetje.</p>
<p>Nu regent het nog in het oosten en noordoosten, maar in de loop van de dag breekt de zon wat vaker door. Op de meeste plaatsen is het droog en wordt het rond de 17 graden. Morgen - op Koningsdag - is het frisser: dan wordt het maximaal 13 graden en valt er ook af en toe een regenbui.</p>
<p>Ga je op pad? Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> De rechter beslist of Amsterdamse boa's mogen staken tijdens Koningsdag. De buitengewoon opsporingsambtenaren willen een betere uitrusting.  Soedanezen uit heel Europa demonstreren in Den Haag om de afgezette dictator Al-Bashir veroordeeld te krijgen door het Internationaal Strafhof. Het is weer tijd voor de jaarlijkse lintjesregen. Nederlanders die zich hebben ingezet voor de samenleving krijgen een koninklijke onderscheiding. Vorig jaar werden bijna drieduizend mensen gedecoreerd. De Zr.Ms. Zeeland komt aan in Den Helder. Het schip was een half jaar lang in het Caribisch gebied om drugssmokkel te onderscheppen. Het schip wordt afgelost door Zr.Ms. Groningen. </p>
<h2>Wat heb je gemist?</h2>
<p>Veel webshops die e-sigaretten verkopen, houden zich niet aan de reclameregels. Dat blijkt uit onderzoek van NOS Stories. Volgens de Nederlandse Voedsel- en Warenautoriteit (NVWA), die de webshops controleert, gaat het vooral om verkopers van vapers, shishapennen en andere e-sigaretten.</p>
<p>Net als voor 'gewone' sigaretten geldt voor de verkoop van e-sigaretten een reclameverbod. Verkopers mogen bijvoorbeeld geen foto's op Instagram en Facebook zetten en ze moeten hun producten zo feitelijk mogelijk beschrijven. De NVWA controleerde vorig jaar meer dan tweehonderd online shops. Meer dan de helft kreeg een boete.</p>
<h2>Ander nieuws uit de nacht:</h2>
<p> Noodtoestand in Canada afgekondigd vanwege overstromingen: door de overstromingen, in het oosten van het land, is tot nu toe één persoon om het leven gekomen. Meer dan negenhonderd mensen zijn geëvacueerd. Vandaag wordt er nog meer regen verwacht. Sigaretten vanaf 1 januari 2020 alleen nog in 'saaie' verpakking: sigarettenpakjes moeten dan allemaal dezelfde vorm en een neutrale kleur hebben. Met de maatregel wil staatssecretaris Blokhuis roken minder aantrekkelijk maken. Kim Jong-un: alleen als VS zich soepel opstelt komt er vrede: volgens de Noord-Koreaanse leider stelde de Amerikanen zich star op tijdens de mislukte top in februari.  Meer dan 200 mensen in de VS in quarantaine door mazelen: het gaat om 238 studenten en medewerkers van twee universiteiten in Los Angeles. Ze zijn mogelijk besmet met de mazelen en kunnen niet bewijzen dat ze gevaccineerd zijn. </p>
<h2>En dan nog even dit:</h2>
<p>In Eexterhalte in Drenthe is één van de stenen van een hunebed gevallen. De stichting Het Drentse Landschap weet niet hoe dat is gebeurd. Mogelijk komt het door menselijk handelen, bijvoorbeeld doordat er iemand op het hunebed is geklommen. Vorig jaar startten Het Drentse Landschap en het Hunebedcentrum nog een campagne om het beklimmen van de hunebedden tegen te gaan. Bij de duizenden jaren oude grafkamers zijn daarvoor speciale waarschuwingsborden geplaatst.</p>
<p>Fijne dag!</p><img src="http://feeds.feedburner.com/~r/nosnieuwsbinnenland/~4/4RjoaKAztxw" height="1" width="1" alt=""/>
