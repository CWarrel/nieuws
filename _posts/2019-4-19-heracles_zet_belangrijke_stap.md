---
layout: post
title: "Heracles zet belangrijke stap"
date: Fri, 19 Apr 2019 22:01:28 +0200
category: sport
externe_link: "https://www.telegraaf.nl/sport/3473513/heracles-zet-belangrijke-stap"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eb028232-62dd-11e9-ba01-0255c322e81b.jpg"
---

<p class="intro">Heracles Almelo heeft een belangrijke overwinning behaald in de strijd om deelname aan de play-offs voor Europees voetbal.</p> <p>De ploeg van de Duitse trainer Frank Wormuth versloeg sc Heerenveen met 2-1. In Almelo maakte Adrian Dalmau het beslissende doelpunt. Daarvoor hadden Sam Lammers (Heerenveen) en Brandley Kuwas een strafschop benut.</p><p>Dalmau kreeg weer een kans in de basis nadat hij in de vorige wedstrijd tegen Feyenoord (2-1 verlies) op de bank moest beginnen. De Spaanse aanvaller beloonde het vertrouwen in de 73e minuut met zijn zestiende treffer dit seizoen.</p><p>Bekijk hier de statistieken van het duel tussen Heracles Almelo en sc Heerenveen.</p><p>Heracles staat vijfde met 48 punten en nog drie wedstrijden te spelen. De nummers vier tot en met zeven spelen de play-offs. Nummer acht Willem II en negen FC Groningen hebben respectievelijk 5 en 6 punten minder, maar ook een wedstrijd minder. Heerenveen is tiende met 37 punten.</p><p>Bekijk hier de uitslagen, het programma en de stand van de Eredivisie.</p>
