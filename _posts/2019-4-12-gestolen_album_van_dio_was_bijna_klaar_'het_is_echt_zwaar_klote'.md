---
layout: post
title: "Gestolen album van Dio was bijna klaar: 'Het is echt zwaar klote'"
date: Fri, 12 Apr 2019 12:55:44 +0200
category: nieuws
externe_link: "https://nos.nl/l/2280115"
feature_image: "https://nos.nl/data/image/2019/04/12/543108/1008x567.jpg"
---

<p>Het nieuwe album van rapper Dio loopt door diefstal van zijn laptop waarschijnlijk twee maanden vertraging op. "Dat is echt zwaar klote, want ik zat in het eindstadium van het album", zegt hij.</p>
<p>Criminelen stalen woensdagavond een laptop uit zijn auto met daarop het nieuwe album dat nog moet uitkomen. Hij was met vrienden naar een concert in de Ziggo Dome en toen hij terugkwam bij de parkeergarage bleek dat zijn (geblindeerde) achterruit was ingeslagen.</p>
<p>Dio, bij het grote publiek bekend van nummers Dom, lomp &amp; famous, Tijdmachine en Baby zegt dat hij van ongeveer de helft van de muziek back-ups heeft, en dus veel opnieuw zal moeten opnemen. "Ik moet proberen om ze te reconstrueren, voor zover dat kan.</p>
<p>Het was de bedoeling dat de nieuwe plaat na de zomer uit zou komen. "De nummers zitten nog in mijn hoofd en ik ga proberen om ze zo goed mogelijk opnieuw maken."</p>
<p>Dio vervolgt: "Wat balen is, is dat ik juist de meer emotionele nummers kwijt ben geraakt. Dat zijn nummers die ik met een specifieke emotie heb kunnen maken. Dat is lastig om te reproduceren, want dan voelt het niet oprecht. Maar ik kan zeggen dat ik nu in ieder geval genoeg pijn heb om bij een bepaalde emotie te kunnen", lacht hij.</p>
<h2>Goede hoop</h2>
<p>Hij deelde woensdagavond een foto van zijn auto op Instagram en noemt de duizenden likes en reacties erop hartverwarmend. Hij hoopt dat het helpt, zodat hij zijn laptop ooit nog terugziet. Hij is zelfs bereid om ervoor te betalen. "Ik kan me bijna niet voorstellen dat de daders dit niet te zien krijgen. Dus ik hoop op een goede uitkomst."</p>
