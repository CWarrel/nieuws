---
layout: post
title: "Olifant doodt stroper, leeuwen doen de rest"
date: Sat, 06 Apr 2019 23:42:24 +0200
category: opmerkelijk
externe_link: "https://www.telegraaf.nl/nieuws/3405475/olifant-doodt-stroper-leeuwen-doen-de-rest"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ddd1399c-58b4-11e9-b458-02c309bc01c1.jpg"
---

<p class="intro">Een stroper die zijn slag probeerde te slaan in het immense Krugerpark in Zuid-Afrika heeft dat met de dood moeten bekopen. Een olifant is waarschijnlijk verantwoordelijk voor de dood van de illegale jager. Vervolgens zou hij opgegeten zijn door leeuwen.</p> <p>Dat meldt SANParks, de nationale koepel voor natuurparken in het land. De man was deze week met nog meer stropers naar verluidt op zoek naar neushoorns, schrijft Het Laatste Nieuws. Maar tijdens die tocht door het immense park werd hij aangevallen en gedood door een olifant, verklaren vier handlangers. Zij zijn aangehouden door de politie.</p><p>Een zoekactie naar het lichaam leverde niets op, al zijn er enkele dagen later wel resten gevonden. Het grootste deel van het lichaam is volgens parkwachters opgegeten door leeuwen.</p><p>„Het illegaal en te voet betreden van het Kruger National Park is niet verstandig en brengt veel gevaar met zich mee, dit incident bewijst dat”, aldus de manager van het park.</p>
