---
layout: post
title: "Paasvuur Erica loopt uit de hand: bungalowpark ontruimd"
date: Sun, 21 Apr 2019 22:08:45 +0200
category: binnenland
externe_link: "https://www.telegraaf.nl/nieuws/3477426/paasvuur-erica-loopt-uit-de-hand-bungalowpark-ontruimd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/934b8a52-6472-11e9-abce-02c309bc01c1.jpg"
---

<p class="intro">Een bungalowpark aan de Verlengde Vaart Zuid Zijde in Erica is zondagavond ontruimd vanwege een paasvuur dat ongewild grote vormen aanneemt. De brandweer in Drenthe is met groot materiaal uitgetrokken om de boel onder controle te krijgen. Ook een traumahelikopter is opgeroepen.</p> <p>De vonken van het paasvuur dreigen over te slaan naar bungalowpark Luxe Huisjes Huren. Meerdere woningen in de buurt worden nat gehouden vanwege de vuurvonken.</p><p>Een toeschouwer laat aan RTV Drenthe weten dat bij het aansteken van het paasvuur een ontploffing was.</p><p>Veel paasvuren waren dit jaar vanwege de droogte afgelast, maar die in Erica mocht toch doorgaan.</p><p>Groningen</p><p>Ook in het Groningse Oude Pekela ging het zondagavond mis met een paasvuur. Twee mannen zouden die op eigen initiatief hebben aangestoken. De vlammen dreigden over te slaan op een naastgelegen schuur, melden lokale media.</p>
