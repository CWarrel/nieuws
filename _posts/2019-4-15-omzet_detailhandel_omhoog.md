---
layout: post
title: "Omzet detailhandel omhoog"
date: Mon, 15 Apr 2019 06:48:00 +0200
categories: 
- financieel 
- koersen 
externe_link: "https://www.telegraaf.nl/financieel/3444659/omzet-detailhandel-omhoog"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/af0d9250-5f39-11e9-ac91-02d2fb1aa1d7.jpg"
---

<p class="intro">De detailhandel heeft in februari 4,3 procent meer omgezet dan in dezelfde maand een jaar eerder. Dat meldt het Centraal Bureau voor de Statistiek (CBS). Zowel de foodsector als de non-foodsector realiseerde een hogere omzet.</p> <p>Het totale verkoopvolume lag 3,5 procent hoger. De omzet van de winkels in non-food groeide met 5,7 procent. Het volume, de voor prijsveranderingen gecorrigeerde omzet, was ruim 4 procent hoger dan een jaar eerder. De winkels in doe-het-zelfartikelen, keukens en vloeren en de winkels in meubels en woninginrichting realiseerden de grootste omzetstijging. Ook de omzet van de winkels in schoenen en lederwaren, de kledingwinkels, de winkels in consumentenelektronica en witgoed, de winkels in recreatie-artikelen en de drogisterijen was volgens het statistiekbureau hoger dan een jaar eerder.</p><p>De winkels in voedings- en genotmiddelen hebben in februari 1 procent meer omgezet. Het verkoopvolume groeide met 0,7 procent. De omzet van de supermarkten lag 1,3 procent hoger dan een jaar eerder, terwijl de omzet van de speciaalzaken met 0,7 procent kromp.</p><p>Online kwamen de opbrengsten 16,8 procent hoger uit. Webwinkels wisten 11,3 procent meer om te zetten. Zij hebben als hoofdactiviteit verkoop via internet. De online omzet van winkels waarvan de verkoop via het internet een nevenactiviteit is, de zogeheten multi-channelers, groeide met 26,5 procent.</p>
