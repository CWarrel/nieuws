---
layout: post
title: "Snollebollekes geven extra show in Gelredome"
date: Tue, 16 Apr 2019 11:59:46 +0200
category: entertainment
externe_link: "https://www.telegraaf.nl/entertainment/3451705/snollebollekes-geven-extra-show-in-gelredome"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5f1957a2-602e-11e9-ab1a-0218eaf05005.jpg"
---

<p class="intro">De Snollebollekes geven volgend jaar inderdaad nog een extra show in het GelreDome. De Brabantse feestact komt ook op 4 april naar Arnhem. Dat werd dinsdag bekendgemaakt in de ochtendshow van Frank Dane op Radio 538.</p> <p>In reactie op het snel uitverkopen van de shows in maart, zei de organisatie zaterdag al extra concerten te overwegen. Het optreden op zaterdag 28 maart was binnen twintig minuten uitverkocht, een record volgens concertorganisator Matrixx. De tickets voor 27 maart waren later op de dag ook allemaal verkocht.</p><p>Vorige maand verkochten de Brabanders al twee keer het Arnhemse stadion uit. „Wat er nu allemaal gebeurt is onwerkelijk”, aldus Rob Kemps, het gezicht van Snollebollekes. „Twee weken geleden waren het twee ongekend gave shows in het GelreDome, maar dat het publiek nú al weer hun ticket voor volgend jaar wil kopen, is ongekend en een teken dat ze het écht naar hun zin hebben gehad!”</p><p>Kaartjes voor de concerten op 27 en 28 maart waren zaterdag snel uitverkocht.</p>
