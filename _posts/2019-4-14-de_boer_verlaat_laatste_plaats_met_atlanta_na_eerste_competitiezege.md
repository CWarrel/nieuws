---
layout: post
title: "De Boer verlaat laatste plaats met Atlanta na eerste competitiezege"
date: Sun, 14 Apr 2019 08:39:56 +0200
category: sport
externe_link: "https://nos.nl/l/2280371"
feature_image: "https://nos.nl/data/image/2019/04/14/543487/1008x567.jpg"
---

<p>Na vier wedstrijden zonder zege heeft Frank de Boer met Atlanta United zijn eerste overwinning geboekt in de Major League Soccer (MLS). Op bezoek bij laagvlieger New England Revolution werd met 2-0 gewonnen. Met de zege verlaat Atlanta de laatste plaats (twaalf) en klimt het naar plek negen. New England is nu de hekkensluiter.</p>
<p>Atlanta was de hele wedstrijd heer en meester en creÃ«erde ook de meeste kansen. Ezequiel Barco nam beide doelpunten voor zijn rekening. Met name de 2-0, direct na rust, was een mooie. De Argentijn krulde de bal vanaf het zestienmetergebied de kruising in.</p>
<h2>Moeizame start</h2>
<p>Regerend kampioen Atlanta United kende een moeizame seizoensstart met maar twee punten uit de eerste vier competitiewedstrijden. Ook werd de ploeg van Frank de Boer vroegtijdig uitgeschakeld in de CONCACAF Champions League.</p>
<p>De beste zeven ploegen in de Eastern Conference plaatsen zich voor de play-offs van de hoogste Amerikaanse voetbalcompetitie.</p>
