---
layout: post
title: "Da Vinci Code-acteur (87) overleden"
date: Thu, 25 Apr 2019 07:46:41 +0200
categories: 
- entertainment 
- gossip 
externe_link: "https://www.telegraaf.nl/entertainment/3492363/da-vinci-code-acteur-87-overleden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8086219a-671d-11e9-a00c-02c309bc01c1.jpg"
---

<p class="intro">De Franse acteur Jean-Pierre Marielle is woensdag op 87-jarige leeftijd overleden. Dat heeft zijn familie bekendgemaakt.</p> <p>Jean-Pierre Marielle speelde in meer dan honderd films en vertolkte zowel komische als dramatische rollen. Een van zijn meest geroemde personages is die van Monsieur de Sainte-Colombe in de film Tous les Matins du Monde (1991). Ook was hij als Jacques Saunière, de conservator van het Louvre in Parijs, te zien in De Da Vinci Code.</p><p>Zijn diepe, lage bromstem werd zijn handelsmerk. Jean-Pierre Marielle werd drie keer genomineerd voor een César voor beste acteur - het Franse equivalent van de Oscar - en stond vier keer op de lijst voor een César voor de beste acteur in een bijrol. Hij mocht het beeldje geen enkele keer in ontvangst nemen.</p><p>De begrafenis van Jean-Pierre Marielle zal in besloten kring plaatsvinden.</p>
