---
layout: post
title: "Kyra moet opeens naar nieuwe school door het lerarentekort"
date: Mon, 15 Apr 2019 18:49:12 +0200
category: jeugdjournaal
externe_link: "http://feeds.nos.nl/~r/jeugdjournaal/~3/NpgpUs3wFQs/2280609"
feature_image: "https://nos.nl/data/image/2019/04/15/543899/1008x567.jpg"
---

<p>Sinds iets meer dan een week is het leven van Kyra totaal veranderd. Haar klas van de Rudolf Steinerschool was al een tijd op zoek naar een leraar, maar het lukte niet om die te vinden. En dus werd de klas uit elkaar gehaald en moest iedereen naar een nieuwe school.</p>
<p>Kyra en haar klasgenoten zijn daar verdrietig over. En de nieuwe school betekent voor Kyra ook een stuk meer reistijd.</p>
<p>Kyra's klas is niet de enige klas die problemen heeft. Op veel plekken in Nederland merken kinderen dat er te weinig leraren zijn. Zo zijn er te weinig invallers, krijgen sommige kinderen les van de directeur en worden klassen soms opgesplitst.</p>
<p>In actie</p>
<p>De Kinderombudsvrouw komt op voor de rechten van kinderen in Nederland. Ze vindt dat er te weinig gebeurt om het tekort aan leraren aan te pakken. Binnenkort gaat ze praten met de minister van Onderwijs om te kijken of er snel een oplossing kan komen.</p><img src="http://feeds.feedburner.com/~r/jeugdjournaal/~4/NpgpUs3wFQs" height="1" width="1" alt=""/>
