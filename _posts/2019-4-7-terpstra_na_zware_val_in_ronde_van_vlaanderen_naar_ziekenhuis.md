---
layout: post
title: "Terpstra na zware val in Ronde van Vlaanderen naar ziekenhuis"
date: Sun, 07 Apr 2019 13:24:41 +0200
categories: 
- sport 
- wielrennen 
externe_link: "https://www.telegraaf.nl/sport/3406316/terpstra-na-zware-val-in-ronde-van-vlaanderen-naar-ziekenhuis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6777acb0-5943-11e9-a54a-02c309bc01c1.jpg"
---

<p class="intro">Niki Terpstra is zondagmiddag tijdens de Ronde van Vlaanderen betrokken geraakt bij een valpartij en bleef lange tijd op de grond liggen. Hij werd direct door medisch personeel behandeld. De winnaar van vorig jaar moest daardoor zo’n 160 kilometer voor de finish de koers verlaten.</p> <p>De 34-jarige Nederlander, uitkomend voor Direct Énergie, werd onmiddellijk naar het ziekenhuis overgebracht. Hij is bij kennis en goed aanspreekbaar. Terpstra plaatste amper uur na zijn val vanuit zijn ziekenhuisbed zelfs een filmpje op Instagram. Daarop lijkt het naar omstandigheden goed met hem te gaan.</p><p>Parijs-Roubaix</p><p>Het goede nieuws wordt door de arts van de wielerploeg van Terpstra zelf ook bevestigd via Twitter, maar de Nederlander moet voorlopig wel even rust nemen. „Hij heeft bij zijn val wel een hersenschudding opgelopen en is ook even buiten bewustzijn geweest. Daarom kan hij zondag niet starten in Parijs-Roubaix.”</p><p>Terpstra won vorig jaar de Ronde van Vlaanderen. Mathieu van der Poel (Cordendon-Circus) en Dylan van Baarle (Team Sky) zijn voor deze editie nu de twee belangrijkste troeven voor Nederland.</p>
