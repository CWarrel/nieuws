---
layout: post
title: "Tien soorten wiet nodig voor deelname aan wietproef"
date: Thu, 11 Apr 2019 11:25:46 +0200
category: binnenland
externe_link: "https://www.telegraaf.nl/nieuws/3429383/tien-soorten-wiet-nodig-voor-deelname-aan-wietproef"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5614a18c-5c3e-11e9-bbde-0217670beecd.jpg"
---

<p class="intro">Telers moeten ten minste tien soorten wiet kunnen leveren voor een proef met legale wietteelt. Bovendien moeten alle coffeeshops deelnemen aan het experiment als een gemeente besluit mee te doen aan ‘de wietproef’.</p> <p>Dat blijkt uit de voorwaarden voor de wietproef, die vandaag door ministers Bruins (Medische Zorg) en Grapperhaus (Justitie en Veiligheid) bekend zijn gemaakt.</p><p>Het kabinet houdt vast aan het aantal deelnemende gemeenten, dat blijven er tien. Welke gemeenten straks mogen experimenteren met legaal geteelde wiet, is nog niet bekend. Wel is duidelijk dat coffeeshops straks niet van de ene op de andere dag hun illegale voorraad moeten vervangen door staatswiet. Er komt een overgangsfase, waarin coffeeshophouders zowel hun oude voorraad als staatswiet mogen verkopen.</p><p>Coffeeshops die straks deelnemen aan de proef, hoeven zich niet te houden aan de handelsvoorraad van 500 gram. Voor deelnemers geldt dat ze ‘een weekvoorraad’ in huis mogen hebben.</p><p>Burgemeesters kunnen vanaf 23 april aangeven of ze willen meedoen aan de wietproef.</p>
