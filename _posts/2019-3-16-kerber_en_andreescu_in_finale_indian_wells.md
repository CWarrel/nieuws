---
layout: post
title: "Kerber en Andreescu in finale Indian Wells"
date: Sat, 16 Mar 2019 08:59:38 +0100
categories: 
- sport 
- tennis 
externe_link: "https://www.telegraaf.nl/sport/3300608/kerber-en-andreescu-in-finale-indian-wells"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ec72067a-47ca-11e9-8ec7-0255c322e81b.jpg"
---

<p class="intro">Angelique Kerber en Bianca Andreescu hebben de finale bereikt op het tennistoernooi van Indian Wells.</p> <p>De Duitse versloeg in de halve finales de Zwitserse Belinda Bencic in twee sets: 6-4 6-2. Andreescu, de pas 18-jarige Canadese, was te sterk voor de Oekraïense Elina Svitolina. Ze had wel drie sets nodig: 6-3 2-6 6-4.</p><p>Genieten op de baan</p><p>Voormalig Wimbledon-winnares Kerber, 31 jaar inmiddels, staat voor het eerst in de finale van het toernooi dat officieel BNP Paribas Open heet. Kerber stond wel twee keer eerder in de halve finale, maar strandde telkens. Ze is op haar hoede voor outsider Andreescu. „Ze heeft niets te verliezen, ze kan gewoon genieten op de baan”, zei Kerber over haar aanstaande opponente die ze een „fantastische speelster” noemde.</p><p>Andreescu was met een wildcard in het toernooi beland en werd de jongste finaliste in Indian Wells in twintig jaar. „Er komt een droom voor me uit om voor deze menigtes te spelen”, vertelde ze na haar zege op Svitolina, de nummer 6 van de plaastingslijst. „Ik tref nu speelsters die ik zo vaak op tv heb zien tennissen. Het is een ongelooflijk gevoel.”</p><p>Achtbaan</p><p>De partij duurde meer dan twee uur, waarin de kansen steeds keerden. Andreescu keek in no-time tegen een 3-0 achterstand aan, om vervolgens zes games op rij en daarmee de eerste set te winnen. In de beslissende derde set redde Andreescu negen van de tien breakpoints tegen en brak ze de opslag van Svitolina twee keer. „Het was een gekke wedstrijd, een achtbaan.”</p><p>Serena Williams was 17 toen ze in 1999 het toernooi won.</p>
