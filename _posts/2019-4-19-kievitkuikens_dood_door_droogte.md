---
layout: post
title: "Kievitkuikens dood door droogte"
date: Fri, 19 Apr 2019 08:00:00 +0200
category: binnenland
externe_link: "https://www.telegraaf.nl/nieuws/3468900/kievitkuikens-dood-door-droogte"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fcb31162-6225-11e9-8fb5-02c309bc01c1.jpg"
---

<p class="intro">De Bond Friese Vogelwachten (BFVW) heeft een stuk of tien meldingen binnengekregen van mensen die dode kievitskuikens vinden. Volgens de bond zijn de kuikens gestorven door de aanhoudende droogte. Ook de grutto en de zwaluw zouden daarvan last hebben. De laatste vogel maakt nesten van vochtige modder, maar dat is amper voor handen.</p> <p>„Door de droogte in de velden zijn er geen insecten, waardoor de kuikens nog voor ze twee dagen oud zijn door honger sterven”, aldus de BFWV. Volgens beleidsmedewerker Inge van der Zee lijkt de grutto vanwege de droogte nog geen eieren te leggen. „We zien dat de grutto het uitstelt. De grutto’s zoeken elkaar weer op bij de plassen, omdat daar nog wel wormen zijn.”</p><p>De Vogelbescherming heeft nog geen meldingen binnen gekregen. „Maar we hebben wel een veldwaarneming van iemand die zich bezighoudt met de weidevogel. Hij had het idee dat de grutto het leggen van eieren lijkt uit te stellen”, zegt Mark Scheurkogel van de Vogelbescherming.</p><p>Dat in Friesland in tegenstelling tot elders dode kieviten zijn gesignaleerd kan ermee te maken hebben dat leden van de BFVW het beestje goed in de gaten houden.</p><p>De kievit is een vroege vogel wat betreft het leggen van eieren. Al eind februari, begin maart is het zover.</p>
