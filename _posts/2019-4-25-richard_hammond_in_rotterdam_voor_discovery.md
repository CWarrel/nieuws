---
layout: post
title: "Richard Hammond in Rotterdam voor Discovery"
date: Thu, 25 Apr 2019 12:01:02 +0200
categories: 
- entertainment 
- gossip 
externe_link: "https://www.telegraaf.nl/entertainment/3493739/richard-hammond-in-rotterdam-voor-discovery"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1316ab88-6741-11e9-b843-0218eaf05005.jpg"
---

<p class="intro">Top Gear-presentator Richard Hammond gaat aan de slag voor de tv-serie BIG! van Discovery. Hij bezocht daarvoor onder meer het grootste containerschip ter wereld in de haven van Rotterdam, zo is te zien in een trailer. De uitzendingen van het techniekprogramma starten begin volgend jaar, kondigt de tv-zender aan.</p> <p>Richard Hammond gaat voor BIG! de wereld over. Hij reist naar de langste ondergrondse treintunnel en bezocht in Rotterdam een vrachtschip ter grootte van vier voetbalvelden. Hij spreekt met ingenieurs over de bouw en wil de grote monsters ook zelf besturen.</p><p>De Britse presentator is vooral bekend van het autoprogramma Top Gear waar hij van 2002 tot 2015 voor werkte. Daarnaast maakte hij veel populaire programma’s, zoals The Grand Tour en Brainiac: Science Abuse. Richard: „Ik kan niet wachten om deze grote voorbeelden van techniek nader te onderzoeken. Ik ben gek op techniek en op de wetenschap erachter. En hoe groter hoe beter. Het programma zit boordevol feiten en vol met fun.”</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
