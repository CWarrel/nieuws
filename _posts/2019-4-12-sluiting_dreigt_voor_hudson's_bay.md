---
layout: post
title: "Sluiting dreigt voor Hudson's Bay"
date: Fri, 12 Apr 2019 08:07:11 +0200
categories: 
- financieel 
- koersen 
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e93567fe-5cec-11e9-ab1a-0218eaf05005.jpg"
---

<p class="intro">Warenhuisketen Hudson's Bay draait in Nederland zo slecht dat een sluiting of faillissement nog dit jaar de meest voor de hand liggende optie is. Dat blijkt volgens het Duitse zakenweekblad Wirtschaftswoche uit interne documenten van het Duitse moederbedrijf Karstadt.</p> <p>Een woordvoerster van Hudson's Bay Nederland kon niet inhoudelijk reageren. Karstadt was niet direct bereikbaar voor een reactie.</p><p>In september werd Hudson's Bay Nederland onderdeel van het op een na grootste warenhuisconcern van Europa door de samensmelting met Karstadt. De bijbehorende herpositionering gaf volgens Wirtschaftswoche slechts tijdelijke verlichting voor de keten.</p><p>Vrij kort na de opening van de eerste vestiging van Hudson's Bay in Amsterdam doken al berichten op dat de winkelketen niet aansloeg bij het Nederlandse publiek. De Telegraaf citeerde eerder al uit interne documenten over grote verliezen. Volgens de Duitse berichten zouden de winkels in Nederland afstevenen op verliezen tot een miljard euro in 2028 als de keten op de huidige manier verdergaat.</p>
