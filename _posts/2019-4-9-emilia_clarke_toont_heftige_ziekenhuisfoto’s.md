---
layout: post
title: "Emilia Clarke toont heftige ziekenhuisfoto’s"
date: Tue, 09 Apr 2019 13:08:19 +0200
categories: 
- entertainment 
- gossip 
externe_link: "https://www.telegraaf.nl/entertainment/3416825/emilia-clarke-toont-heftige-ziekenhuisfoto-s"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/32a9b20e-5acd-11e9-bfd5-0255c322e81b.jpg"
---

<p class="intro">Emilia Clarke heeft een serie foto’s gedeeld van haar tijd in het ziekenhuis na haar eerste hersenoperatie. De Game of Thrones-ster liet ze zien tijdens een interview met CBS. De foto’s tonen haar van haar meest kwetsbare kant. De actrice, make-uploos en aan de bedrading, ziet er aangeslagen uit.</p> <p>De actrice was 24 en net klaar met de opnames van het eerste seizoen van Game of Thrones toen ze een hersenaneurysma, een verwijding van een ader in de hersenen, en een bloeding rond de hersenen had. Emilia lag ruim een maand in het ziekenhuis om te herstellen na een levensbedreigende operatie. Twee jaar later moest ze opnieuw onder het mes na een hersenbloeding.</p><p>Emilia, die in Game Of Thrones de rol van Daenerys Targaryen speelt, onthulde vorige maand dat ze er bijna niet meer was geweest. In een artikel voor The New Yorker schreef ze dat ze nog nooit zo bang is geweest. De pijn was onverdraaglijk, ze had moeite met communiceren en vreesde dat het nooit meer goed zou komen.</p><p>„Ik zag een leven voor me dat niet meer de moeite waard was”, schreef de inmiddels 32-jarige Britse. „Tijdens mijn slechtste momenten wilde ik zelfs de stekker eruit trekken. Ik heb de dokters gevraagd mij te laten sterven. Ik zou mijn werk toch nooit meer kunnen uitoefenen. Zonder dat, was ik verloren.”</p>
