---
layout: post
title: "Frans Bauer geeft plagiaat toe"
date: Tue, 09 Apr 2019 20:36:00 +0200
categories: 
- entertainment 
- sterren 
externe_link: "https://www.telegraaf.nl/entertainment/3420395/frans-bauer-geeft-plagiaat-toe"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bb4795ba-5b9d-11e9-bdd3-02d2fb1aa1d7.jpg"
---

<p class="intro">Frans Bauer heeft toegegeven dat zijn single Leugentje om bestwil erg lijkt op het nummer Meidengroep van Kinderen voor Kinderen. De zanger heeft nu afgesproken dat de componist van Meidengroep, Hans van Hemert, de helft van de inkomsten van Bauers single krijgt.</p> <p>Bauer en Van Hemert zouden de zaak volgens 6 Inside in een half uur hebben beklonken. Frans geeft met deze schikking toe dat de melodie van Leugentje om bestwil van Van Hemert is.</p><p>„Jeff (Weber, red.) bood mij dit liedje aan en vanaf het moment dat ik het hoorde was ik verliefd op het nummer. Het is een echt feestnummer dat je niet meer uit je hoofd krijgt”, liet Frans begin deze maand weten.</p><p>Van Hemert verklaarde eerder deze week in Shownieuws dat het lied ’sprekend’ op de hit van toen lijkt. „Je kunt het één op één meezingen. Hij heeft het geleend, ja, of gestolen, hoe je het noemen wilt.”</p><p>Op de hoogte blijven van al het nieuws over de sterren? Schrijf je hierin voor onze nieuwsbrief.</p>
