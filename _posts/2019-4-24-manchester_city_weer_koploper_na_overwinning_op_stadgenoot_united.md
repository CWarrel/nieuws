---
layout: post
title: "Manchester City weer koploper na overwinning op stadgenoot United"
date: Wed, 24 Apr 2019 22:55:08 +0200
categories: 
- sport 
- voetbal 
externe_link: "https://nos.nl/l/2281938"
feature_image: "https://nos.nl/data/image/2019/04/24/545861/1008x567.jpg"
---

<p>Manchester City heeft in de Engelse titelstrijd een belangrijke overwinning geboekt. In de beladen stadsderby werd woensdagavond Manchester United met 2-0 verslagen. Bernardo Silva en Leroy Sané maakten de doelpunten voor de ploeg van trainer Pep Guardiola.</p>
<p>City heeft door de zege in de wedstrijd die het nog tegoed had op Liverpool nu één punt meer dan de naaste belager. Er staan nog drie speelronden op het programma in de Premier League.</p>
<h2>Smullen geblazen</h2>
<p>Hoewel er niet gescoord werd voor rust, was het smullen geblazen. Het tempo lag hoog, de duels waren intens en kansen waren er ook. Zo schoot Jesse Lingard naast na een voorzet van Paul Pogba en was City twee keer dicht bij een treffer: doelman David de Gea hield eerst Bernardo Silva van scoren af en kort voor de pauze ook Raheem Sterling.</p>
<p>City begon fel aan het vervolg en Bernardo Silva schoot de bal al snel in de korte hoek. City liet het er niet bij, ging vol gas op zoek naar nog een treffer en vond die ook: Sterling rukte op over rechts, zette voor en Leroy Sané drukte af.</p>
<h2>Arsenal pijnlijk onderuit</h2>
<p>Arsenal leed duur puntenverlies met het oog op een ticket voor de Champions League. De ploeg zou bij een zege Chelsea passeren en vierde staan, maar ging op bezoek bij Wolverhampton Wanderers verrassend onderuit: 1-3.</p>
<p>Na een klein half uur stond het nog 0-0, maar bij rust leidden de Wolves met 3-0. Rúben Neves opende de score uit een vrije trap van een meter of twintig. Een rake kopbal van Matt Doherty leverde de 2-0 op en in blessuretijd strafte Diogo Jota knullig balverlies op het middenveld prima af.</p>
<p>In de 80ste minuut deed Sokratis Papastathopoulos wat terug met een kopbal uit een hoekschop. Arsenal staat nu vijfde op één punt van Chelsea. De eerste vier ploegen plaatsen zich voor de Champions League.</p>
