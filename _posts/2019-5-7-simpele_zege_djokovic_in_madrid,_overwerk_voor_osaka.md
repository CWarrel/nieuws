---
layout: post
title: "Simpele zege Djokovic in Madrid, overwerk voor Osaka"
date: Tue, 07 May 2019 16:30:48 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/uwLKZHFkFXo/2283603"
feature_image: "https://nos.nl/data/image/2019/05/07/548377/1008x567.jpg"
---

<p>Novak Djokovic heeft zich in het mannenenkelspel als eerste geplaatst voor de derde ronde van het prestigieuze tennistoernooi van Madrid. De Servische nummer één van de wereld rekende op eenvoudige wijze af met Taylor Fritz: 6-4, 6-2.</p>
<p>De 21-jarige Amerikaan versloeg een ronde eerder de Bulgaar Grigor Dimitrov, maar kon Djokovic op het Spaanse gravel geen moment in verlegenheid brengen.</p>
<p>Djokovic won door een break in de zevende game de eerste set. Na 1 uur en 5 minuten benutte hij zijn eerste matchpoint.</p>
<h2>Overwerk Osaka</h2>
<p>Bij de vrouwen had Naomi Osaka aanzienlijk meer moeite met haar opponente: de Spaanse Sara Sorribes Tormo. Toch trok ze na ruim tweeënhalf uur aan het langste eind: 7-6 (5), 3-6, 6-0.</p>
<p>Osaka, nummer één van de plaatsingslijst, leverde na een moeizame eerste set de tweede in met een dubbele fout. Vervolgens stelde ze orde op zaken tegen Sorribes Tormo, die met een wildcard was toegelaten.</p><img src="http://feeds.feedburner.com/~r/nossporttennis/~4/uwLKZHFkFXo" height="1" width="1" alt=""/>
