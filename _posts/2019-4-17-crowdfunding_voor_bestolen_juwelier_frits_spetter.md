---
layout: post
title: "Crowdfunding voor bestolen juwelier Frits Spetter"
date: Wed, 17 Apr 2019 17:45:26 +0200
category: binnenland
externe_link: "https://www.telegraaf.nl/nieuws/3461075/crowdfunding-voor-bestolen-juwelier-frits-spetter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a40ec6e4-6128-11e9-9157-0255c322e81b.jpg"
---

<p class="intro">Goudsmid Frits Spetter is tijdens een antiekbeurs in Utrecht bestolen. De dieven wisten voor 67.000 euro buit te maken. Chantal de Graaf uit Bunschoten is nu een crowdfundingactie gestart voor de berooide juwelier.</p> <p>De dieven maakten bloedkoralen, ringen, armbanden en traditionele klederdracht uit Urk buit. De juwelier krijgt geen geld uitgekeerd van zijn verzekering omdat de diefstal buiten zijn winkel plaatsvond. Spetter zit enkele jaren voor zijn pensioen en deze roof slaat volgens hem een gat in zijn oudedagvoorziening.</p><p>Chantal de Graaf uit Bunschoten wil met haar crowdfundingactie zorgen dat Spetter op een prettige manier door kan werken. „We willen allemaal dat Goudsmederij Spetter kan blijven bestaan. Probeer hier dus alsjeblieft aan bij te dragen door een (kleine) donatie te doen. Hiermee kunnen we hopelijk een groot bedrag inzamelen zodat we Frits weer wat hoop kunnen geven voor de toekomst van zijn bedrijf! We willen allemaal dat Goudsmederij Spetter kan blijven bestaan”, aldus De Graaf.</p><p>Spetter werd in 2015 nog het slachtoffer van een gewapende overval. Juweliers zijn relatief vaak de prooi van criminelen.</p>
