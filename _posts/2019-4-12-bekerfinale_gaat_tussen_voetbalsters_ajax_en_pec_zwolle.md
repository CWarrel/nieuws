---
layout: post
title: "Bekerfinale gaat tussen voetbalsters Ajax en PEC Zwolle"
date: Fri, 12 Apr 2019 22:25:51 +0200
category: sport
externe_link: "https://nos.nl/l/2280203"
feature_image: "https://nos.nl/data/image/2019/04/12/543211/1008x567.jpg"
---

<p>De voetbalsters van Ajax en PEC Zwolle hebben zich geplaatst voor de bekerfinale op 10 mei in Rotterdam. Ajax was vrijdagavond in eigen huis na verlenging te sterk voor FC Twente. PEC Zwolle had strafschoppen nodig om ADO Den Haag uit te schakelen.</p>
<p>In Amsterdam moest Ajax een 2-0 achterstand ombuigen. De bezoekers kwamen kort na rust op voorsprong door JoÃ«lle Smits en nadat zij een kwartiertje later ook de tweede maakte, leken de bezoekers op rozen te zitten voor een finaleplek.</p>
<p>In de 81ste minuut deed Ellen Jansen iets terug voor Ajax en zes minuten later stond het weer gelijk door een treffer van Linda Bakker. Zij werd ook de gevierde vrouw aan Ajax-zijde met de 3-2 in de 113de minuut.</p>
<h2>0-0 na 120 minuten</h2>
<p>In Zwolle viel er twee uur lang geen treffer te noteren. Strafschoppen moesten de beslissing brengen tussen PEC en ADO. Pia Rijsdijk en Maartje Looijen misten voor ADO en de thuisploeg maakte geen fout: 4-2.</p>
