---
layout: post
title: "Ontsnapte illegalen zoek"
date: Thu, 11 Apr 2019 18:01:00 +0200
category: binnenland
externe_link: "https://www.telegraaf.nl/nieuws/3428770/ontsnapte-illegalen-zoek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0a6414c2-5c73-11e9-950a-02c309bc01c1.jpg"
---

<p class="intro">De politie is gestopt met zoeken naar zo’n twintig illegalen die vanmorgen van een vrachtwagen sprongen op de A2 bij het Limburgse Gronsveld. De groep bestond uit zo’n dertig personen, waarvan er inmiddels tien zijn opgepakt. Ook de 22-jarige Roemeense chauffeur is aangehouden.</p> <p>Toen de groep langs de autoweg uit de laadbak van de vrachtwagen stapte, stoven ze verspreid woonwijken in Maastricht in. De politie wist een deel van de groep op te pakken, voornamelijk minderjarigen. „Maar het is ondoenlijk om mensen die alle kanten op zijn gegaan, op te sporen,” zegt een politiewoordvoerder. Of de chauffeur wist van zijn illegalen vracht, is nog niet duidelijk.</p><p>De illegalen waren op weg naar Engeland, zo is uit onderzoek gebleken. Waar ze vandaan komen is nog onduidelijk. Ook wil de politie nog niets zeggen over de leeftijd van de minderjarigen. Het zou gaan om ’kinderen’.</p><p>Ze worden overgebracht naar een opvang voor minderjarigen in Ter Apel.</p>
