---
layout: post
title: "Hond veroorzaakt fatale vliegtuigcrash"
date: Thu, 11 Apr 2019 20:19:51 +0200
category: buitenland
externe_link: "https://www.telegraaf.nl/nieuws/3433373/hond-veroorzaakt-fatale-vliegtuigcrash"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6b0d5078-5c86-11e9-b144-0255c322e81b.jpg"
---

<p class="intro">Een 90-jarige piloot uit de Amerikaanse plaats Scotch Grove (Iowa) is om het leven gekomen nadat zijn hond ’waarschijnlijk in aanraking kwam met het besturingssysteem’ van het privévliegtuigje. Dat concludeert federaal onderzoeksbureau National Transportation Safety Board (NTSB) maandag.</p> <p>Het ongeluk gebeurde in 2017, nu zijn de resultaten bekend gemaakt van het onderzoek naar de crash. NBC New York publiceerde donderdag de conclusie van dat onderzoek: de man heeft vermoedelijk zijn grote hond in de passagiersstoel gezet. De hond woog ongeveer 35 kilogram en raakte het besturingspaneel aan tijdens de landing, dat moet ervoor gezorgd hebben dat de piloot de controle over het vliegtuig verloor.</p><p>De hond, waarvan de naam en het ras niet zijn bekend gemaakt, overleefde de crash. Een ooggetuige op Monticello Regional Airport zag dat het dier de maisvelden in rende nadat het vliegtuig was neergekomen.</p><p>Volgens de onderzoekers van het NTSB verkeerde het vliegtuig in uitstekende staat voor de crash.</p>
