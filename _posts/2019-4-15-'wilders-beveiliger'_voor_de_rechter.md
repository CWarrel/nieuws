---
layout: post
title: "'Wilders-beveiliger' voor de rechter"
date: Mon, 15 Apr 2019 07:04:53 +0200
category: binnenland
externe_link: "https://www.telegraaf.nl/nieuws/3444706/wilders-beveiliger-voor-de-rechter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c81fcdc8-5f3c-11e9-8459-02d1dbdc35d1.jpg"
---

<p class="intro">Politiemedewerker Faris K. - onder meer verdacht van het delen van informatie over de woonplaats, de beveiliging en manier van vervoer van politicus Geert Wilders - moet zich daarvoor maandag voor de rechter verantwoorden. Het gaat om de inhoudelijke behandeling van de zaak in de rechtbank in Den Haag. Er is de hele dag uitgetrokken voor de zaak.</p> <p>De 37-jarige K. zat destijds bij de Dienst Koninklijke en Diplomatieke Beveiliging (DKDB), toen nog Dienst Bewaken en Beveiligen geheten en was onder meer betrokken bij de beveiliging van Wilders. K. was belast met het maken van zogenoemde omgevingsscans voor de beveiliging van onder anderen de PVV-voorman.</p><p>K. zou behalve over Wilders ook informatie hebben gedeeld over het bezoek aan Nederland van een van de dochters van Barack Obama, die toen nog president van de VS was. Ook wordt hij verdacht van schending van het ambtsgeheim, omdat hij in politiesystemen keek voor privédoeleinden.</p><p>K.’s advocaat Peter Plasman liet eerder al weten dat hij „enkel stoer had gedaan tegen vriendinnen”: hij was iets te loslippig geweest. K. zit niet vast.</p><p>De politiemedewerker werd februari 2017 opgepakt, midden in de campagnetijd voor de Tweede Kamerverkiezingen. Wilders legde daarop tijdelijk zijn campagne stil.</p>
