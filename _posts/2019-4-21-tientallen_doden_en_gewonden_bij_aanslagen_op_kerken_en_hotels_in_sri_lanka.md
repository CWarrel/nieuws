---
layout: post
title: "Tientallen doden en gewonden bij aanslagen op kerken en hotels in Sri Lanka"
date: Sun, 21 Apr 2019 06:50:39 +0200
category: nieuws
externe_link: "https://nos.nl/l/2281378"
feature_image: "https://nos.nl/data/image/2019/04/21/545042/1008x567.jpg"
---

<p>Bij explosies in zeker drie kerken en drie hotels in de Sri Lanka zijn minstens twintig doden gevallen, onder wie ook buitenlandse toeristen. Volgens een ziekenhuisdirecteur in de hoofdstad Colombo zijn er 280 gewonden naar ziekenhuizen gebracht. Andere bronnen spreken van 160 gewonden. </p>
<p>Er waren explosies in kerken in de hoofdstad Colombo waar gelovigen het paasfeest vierden. Ook worden aanslagen gemeld op het Shangri-La hotel en het Kingsbury hotel, waar veel buitenlandse toeristen komen.</p>
<p>Ook in andere delen van Sri Lanka zijn aanslagen geweest.</p>
<p>Over de achtergrond is nog niets bekend. Volgens onbevestigde berichten zijn minstens 150 mensen naar ziekenhuizen gebracht. Onder de slachtoffers zijn ook buitenlandse toeristen.</p>
<p>Volgens een journalist uit Sri Lanka zijn er meerdere explosies gemeld bij verschillende vijfsterrenhotels in de hoofdstad.</p>
<p>Een explosie in de St. Antonykerk in Colombo richtte flinke schade aan. De vloer ligt bezaaid met puin terwijl gelovigen er vertwijfeld tussen staan. Ook in de St. Sebastiankerk in de stad is schade aangericht. Mensen zijn met ambulances afgevoerd.</p>
