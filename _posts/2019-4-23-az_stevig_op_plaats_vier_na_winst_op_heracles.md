---
layout: post
title: "AZ stevig op plaats vier na winst op Heracles"
date: Tue, 23 Apr 2019 21:47:13 +0200
categories: 
- sport 
- voetbal 
externe_link: "https://www.telegraaf.nl/sport/3486111/az-stevig-op-plaats-vier-na-winst-op-heracles"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/361d2ddc-6601-11e9-8fb5-02c309bc01c1.jpg"
---

<p class="intro">AZ heeft Heracles Almelo op afstand gehouden in de eredivisie. Het duel in Alkmaar tussen de subtoppers eindigde in 2-1 voor AZ. De ploeg van trainer John van den Brom is daardoor vrijwel zeker van de vierde plaats.</p> <p>AZ kwam via een harde uithaal van Calvin Stengs vroeg op voorsprong. Heracles was daarna beter en dat resulteerde vlak voor rust in de gelijkmaker. Na een schot van Brandley Kuwas kwam de bal via het lichaam van AZ-verdediger Teun Koopmeiners weer voor de voeten van de aanvaller en hij schoot binnen.</p><p>Koopmeiners leek AZ op voorsprong te zetten maar de assistent-scheidsrechter zag dat hij buitenspel stond. De 2-1 volgde in de 66e minuut alsnog toen de IJslander Albert Gudmundsson de paal raakte en de bal via de rebound in het doel kreeg. Heracles-invaller Lerin Duarte schoot later nog op de paal.</p><p>AZ zal hopen dat Ajax de beker wint. In dat geval is AZ zeker van Europees voetbal en spelen de nummers 5 tot en met 8 de play-offs voor Europees voetbal. Heracles staat op het moment vijfde maar de vierde plek zit er niet meer in. Wel doet het volop mee voor Europees voetbal. Het gat met de nummer 8 Willem II is 4 punten en FC Groningen (negende) heeft 6 punten minder. Beide clubs hebben nog een wedstrijd tegoed.</p><p>Bekijk hier het programma, de uitslagen en de stand in de Eredivisie.</p>
