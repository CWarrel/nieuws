---
layout: post
title: "Justin Bieber aangeklaagd door fotograaf"
date: Tue, 16 Apr 2019 08:05:01 +0200
categories: 
- entertainment 
- gossip 
externe_link: "https://www.telegraaf.nl/entertainment/3450324/justin-bieber-aangeklaagd-door-fotograaf"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/922f48ac-600d-11e9-ac91-02d2fb1aa1d7.jpg"
---

<p class="intro">Justin Bieber heeft een aanklacht aan zijn broek hangen. Een fotograaf, genaamd William Wilson, meent dat de popster hem heeft verwond toen Justin in 2017 wegreed uit een parkeergarage nadat hij zijn vaste kerk had bezocht.</p> <p>Dit meldt The Blast. Wilson zegt aan de passagierskant van de auto te hebben gestaan, toen hij omver werd gereden. Hierbij zou hij verwondingen hebben opgelopen met permanente schade. De zanger zou uit zijn auto zijn gestapt om te checken hoe het met de man ging en bleef bij hem totdat de eerste hulpverleners arriveerden om Wilson naar het ziekenhuis te brengen. Justin zou tijdens het wachten tegen andere fotografen hebben gezegd dat het erg lastig is om weg te rijden als er zo’n grote groep mensen met flitsende camera’s staat.</p><p>Volgens de politie van Beverly Hills werkte Bieber destijds volledig mee aan het onderzoek en werd hem geen schuld aangerekend. Wilson is het hier niet mee eens en claimt dat hij hier zowel fysiek als emotioneel onder lijdt. Hij vindt dat Justin verantwoordelijk gehouden dient te worden voor het incident.</p>
