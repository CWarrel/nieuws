---
layout: post
title: "Meer dan zestig doden bij IS-aanvallen Syrië"
date: Sat, 20 Apr 2019 18:37:00 +0200
category: buitenland
externe_link: "https://www.telegraaf.nl/nieuws/3474037/meer-dan-zestig-doden-bij-is-aanvallen-syrie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b1cffe88-638a-11e9-950a-02c309bc01c1.jpg"
---

<p class="intro">Ondanks berichten dat Islamitische Staat definitief zou zijn verslagen, zouden IS-strijders de afgelopen twee dagen ruim 60 soldaten van het Syrische leger en geallieerde troepen hebben gedood. Het Syrisch Observatorium voor de Mensenrechten spreekt van de „bloedigste aanslagen van de afgelopen tijd.”</p> <p>Het Observatorium meldt zaterdag dat IS-strijders militaire operaties vanuit de woestijn op verschillende plaatsen in centraal Syrië zouden hebben uitgevoerd, waaronder hinderlagen. Veel doden vielen bij aanvallen ten noorden van de historische woestijnstad Palmyra. Daar kwamen volgens het Observatorium vijftien soldaten om.</p><p>Via zijn eigen persagentschap Amaq meldde IS dat in de al-Sukhna regio tussen Palmyra en Deir al-Zor nog eens twintig Syrische en geallieerde soldaten zijn gedood. Syrische media hebben niets gemeld over de IS-aanvallen.</p><p>De burgeroorlog in Syrië, die in 2011 begon, heeft tot nu toe naar schatting 370.000 mensenlevens geëist.</p>
