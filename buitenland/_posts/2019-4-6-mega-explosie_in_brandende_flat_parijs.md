---
title: "Mega-explosie in brandende flat Parijs"
permalink: "2019-4-6-mega-explosie_in_brandende_flat_parijs"
date: Sun, 07 Apr 2019 00:06:39 +0200
category: buitenland
externe_link: "https://www.telegraaf.nl/nieuws/3405510/mega-explosie-in-brandende-flat-parijs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7e445bc8-590c-11e9-a704-0255c322e81b.png"
---

<p class="intro">In een groot appartementsgebouw in Parijs woedt brand en er is een grote explosie geweest. Dat meldt de Franse brandweer op Twitter. Vooralsnog zijn er geen slachtoffers gemeld, zo meldt de Franse krant Le Parisien.</p> <p>De oorzaak van de brand is onduidelijk. Ooggetuigen zeggen dat ze een knal hebben gehoord. Op beelden is te zien dat er een forse explosie is geweest. Volgens de brandweer zou het complex niet op het aardgas zijn aangesloten. Door de brand zouden ook gasflessen die bij veel appartementen op het balkon staan, zijn ontploft.</p><p>De brandweer rukte uit met tachtig mensen. Het gebouw met 27 appartementen is ontruimd. Er is opvang geregeld voor de bewoners bij een sporthal. De flat staat aan de Boulevard Macdonald.</p><p>Het gebouw staat in het 19e arrondissement. Op straat verzamelen tientallen mensen zich om het vuur gade te slaan.</p>
