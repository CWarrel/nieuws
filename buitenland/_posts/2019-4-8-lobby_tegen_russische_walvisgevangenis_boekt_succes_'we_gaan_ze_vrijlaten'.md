---
title: "Lobby tegen Russische walvisgevangenis boekt succes 'We gaan ze vrijlaten'"
permalink: "2019-4-8-lobby_tegen_russische_walvisgevangenis_boekt_succes_'we_gaan_ze_vrijlaten'"
date: Mon, 08 Apr 2019 11:04:20 +0200
category: buitenland
externe_link: "http://feeds.nos.nl/~r/nosnieuwsbuitenland/~3/ocMRtVq_hhY/2279530"
feature_image: "https://nos.nl/data/image/2019/04/05/541693/1008x567.jpg"
---

<p>De walvissen die al maanden worden vastgehouden in het uiterste oosten van Rusland komen snel vrij. Dat heeft de gouverneur van de regio gezegd. De toezegging volgt op een bezoek van de Franse oceanoloog Jean-Michel Cousteau, zoon van de beroemde ontdekkingsreiziger Jacques Cousteau.</p>
<p>Cousteau bracht afgelopen weekend met een team van experts een bezoek aan Nachodka, waar de elf orka's en 87 beloega's al meer dan een half jaar vastzitten. Beelden van de walvissen in kooien doken vorig jaar op, wat een golf van internationale verontwaardiging teweegbracht. Ook beroemdheden, onder wie Leonardo DiCaprio en Pamela Anderson, deden mee aan de lobby om de dieren vrij te krijgen.</p>
<p>De walvissen zijn gevangen door een bedrijf dat vermoedelijk van plan was om ze te verkopen aan particulieren en waterparken in China. Ook het Kremlin heeft druk uitgeoefend om dit te voorkomen en ervoor te zorgen dat ze vrijkomen.</p>
<p>Cousteau en zijn team gaan de komende tijd helpen om in kaart te brengen hoe de walvissen vrijgelaten kunnen worden. De Fransman benadrukt dat dit tijd gaat kosten: als ze te snel vrijkomen, kunnen ze in de problemen raken en doodgaan. Volgens de gouverneur wordt de komende tijd een omgeving voor de dieren gecreÃ«erd die zo veel mogelijk lijkt op de omstandigheden in het wild.</p>
<p>Vier bedrijven die betrokken waren bij het vangen van de walvissen zijn in februari door de Russische autoriteiten aangeklaagd.</p><img src="http://feeds.feedburner.com/~r/nosnieuwsbuitenland/~4/ocMRtVq_hhY" height="1" width="1" alt=""/>
