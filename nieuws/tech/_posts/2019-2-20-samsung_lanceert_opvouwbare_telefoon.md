---
title: "Samsung lanceert opvouwbare telefoon"
permalink: "2019-2-20-samsung_lanceert_opvouwbare_telefoon"
date: Wed, 20 Feb 2019 20:32:15 +0100
category: tech
externe_link: "https://www.telegraaf.nl/tech/3184916/samsung-lanceert-opvouwbare-telefoon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/db92713c-354b-11e9-9e9e-15c1148a355b.jpg"
---

<p class="intro">Marktleider Samsung heeft in San Francisco tijdens Samsung Unpacked 2019 de Galaxy Fold het daglicht laten zien. De opzienbarende smartphone heeft een 7,3 inch Infinity Flex-display dat kan worden opgevouwen tot een compacte versie. Daarnaast presenteerde Samsung het nieuwste vlaggenschip, de S10, waarvan het topmodel een prijskaartje van maar liefst 1599 euro krijgt.</p> <p>De Galaxy Fold opent soepel, zoals een boek, en sluit plat en compact en verandert naar het scherm dat je nodig heb. Om dit mogelijk te maken vond Samsung een nieuwe polymeerlaag uit en creëerde een scherm dat ongeveer 50% dunner is dan een regulier smartphonescherm. De telefoon heeft twee batterijen die gelijk verdeeld zijn en zal in vier kleuren op de markt verschijnen.</p><p>Het toestel is een prima multitasker. Op het Dynamic AMOLED-scherm kunnen drie apps tegelijkertijd geopend zijn. De speakers zijn van AKG. De Fold heeft een nieuwe generatie krachtige AP-chipset en 12 GB RAM en heeft de prestaties van een pc. Via Wireless PowerShare kan de Fold zichzelf én een tweede apparaat tegelijk opladen.</p><p>De Galaxy Fold is vanaf het tweede kwartaal van 2019 beschikbaar.</p><p>S10</p><p>Tien jaar na de introductie van de Galaxy S-smartphone lanceerde Samsung in San Francisco de S10 in drie verschillende modellen. Het topmodel met een opslagcapaciteit van 1TB (uitbreidbaar tot 1,5TB) gaat maar liefst 1599 euro kosten.</p><p>De S10 is de eerste telefoon met een Dynamic AMOLED-display en toont daarmee de inhoud in meer kleuren dan ooit, wat heldere en realistische beelden oplevert. De camera heeft een Ultra Wide-lens met een kijkhoek van 123 graden, bijna gelijk aan het menselijk oog.</p><p>Daarnaast heeft de S10 Super Steady &amp; High-Quality Video Recording. Dankzij digitale stabilisatietechnologie geeft bewegend filmen een stabiel resultaat. De Artificial Intelligence-software optimaliseert de batterij, CPU, RAM-geheugen en de temperatuur van het toestel op basis van het gebruik. De S10 gebruikt ook AI om te leren hoe je je toestel gebruikt en start bijvoorbeeld de meestgebruikte apps sneller op.</p><p>Het jubileummodel komt in drie modellen: S10, S10e en S10+. Prijzen variëren van 749 tot 1599 euro.</p>
