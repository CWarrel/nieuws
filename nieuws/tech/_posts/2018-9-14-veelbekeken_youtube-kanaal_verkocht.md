---
title: "Veelbekeken YouTube-kanaal verkocht"
permalink: "2018-9-14-veelbekeken_youtube-kanaal_verkocht"
date: Fri, 14 Sep 2018 13:15:47 +0200
category: tech
externe_link: "https://www.telegraaf.nl/tech/2556364/veelbekeken-you-tube-kanaal-verkocht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/72e64052-b876-11e8-b673-f9358737f302.jpg"
---

<p class="intro">Alles is te koop, ook kanalen op YouTube. Een van de meest bekeken accounts op het platform, Little Baby Bum, heeft een nieuwe eigenaar. Het aankoopbedrag is niet bekendgemaakt, maar analisten zeggen tegen persbureau Bloomberg dat het mogelijk om een paar miljoen euro gaat.</p> <p>Little Baby Bum plaatst geanimeerde filmpjes van kinderliedjes. Elke week worden er een paar nieuwe filmpjes ge√ºpload. Een daarvan, een compilatie, is in vier jaar tijd 2,1 miljard keer bekeken en is daarmee een van de populairste YouTube-filmpjes ooit. Het account, dat in 2011 is aangemaakt door een Brits echtpaar, staat in de top tien van meest bekeken kanalen op YouTube. Het is ongeveer even groot als het kanaal van zanger Justin Bieber.</p><p>De nieuwe eigenaar is de studio Moonbug. Die is opgezet door een paar mensen die voortkomen uit onder meer Walt Disney. De studio wil met Little Baby Bum de stap naar 'ouderwetse' televisie maken. Ook moeten er series komen over de figuren in de filmpjes. Daarnaast willen ze meer filmpjes per week plaatsen.</p>
