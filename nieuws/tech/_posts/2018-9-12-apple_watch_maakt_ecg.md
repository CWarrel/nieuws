---
title: "Apple Watch maakt ECG"
permalink: "2018-9-12-apple_watch_maakt_ecg"
date: Wed, 12 Sep 2018 22:19:37 +0200
category: tech
externe_link: "https://www.telegraaf.nl/tech/2550025/apple-watch-maakt-ecg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ed91a362-b6ca-11e8-b673-f9358737f302.JPG"
---

<p class="intro">Apple weet steeds slechter geheimen te bewaren. De Watch heet nu Series 4 en er werden drie nieuwe iPhones geïntroduceerd. Precies zoals in de afgelopen dagen overal in de media verscheen. Naast de nieuwe versie van het horloge zijn binnenkort zijn de iPhone Xs, de Xs Max en Xr in de winkel te koop.</p> <p>De show in het Steve Jobs Theatre in Cupertino, waar alle Apple-fans altijd reikhalzend naar uitkijken, werd traditiegetrouw geopend door ceo Tim Cook. Hij trapte af met de Apple Watch Series 4.</p><p>Het horloge is nog steeds rechthoekig maar wel volledig opnieuw ontwikkeld en en ontworpen om gezondheid op geavanceerde nieuwe manieren te beheren. Het display is meer dan dertig procent groter en naadloos geïntegreerd in de dunnere, kleinere kast, terwijl de nieuwe interface meer informatie en details biedt. Nieuw is een elektrische hartslagsensor die een hartfilmpje (ecg) kan maken en de app die er een keurig rapport in pdf voor je dokter van maakt.</p><p>Het horloge is verkrijgbaar in twee maten, 40 mm en 44 mm. De speaker is 50 procent luider en geoptimaliseerd voor telefoongesprekken en de microfoon heeft een andere plaats gekregen om echo te verminderen. De chip (S4) is ook nieuw en levert tweemaal de huidige snelheid zonder invloed te hebben op de batterijprestaties.</p><p>Valdetectie</p><p>Het horloge heeft ook valdetectie. Door het traject van de pols en de impactversnelling te analyseren, geeft Apple Watch de gebruiker een waarschuwing na een val, die kan worden genegeerd of gebruikt om de hulpdiensten te bellen. Na zestig seconden bewegingloosheid worden de hulpdiensten automatisch gebeld en wordt er een bericht met de locatie verstuurd aan contactpersonen voor noodgevallen.</p><p>Apple Watch Series 4 (GPS) is verkrijgbaar vanaf €429. De watch met eSim is nog niet in Nederland verkrijgbaar, omdat de providers in Nederland dit nog niet aanbieden.</p><p>IPhones</p><p>Er komen drie nieuwe iPhones op de markt. Twee duurdere exemplaren (Xs en Xs Max) en de goedkopere Xr. Allen zijn rekenwonders en hebben de nieuwe A12 Bionic chip ingebouwd.</p><p>De Xs en Xs Max hebben het grootste (respectievelijk 5.8 en 6.5 inch) en beste scherm (OLED) ooit en daarnaast een dual camera systeem. De batterij van beide toestellen gaat iets langer mee. Dankzij de chip met ’neural engine’ zijn er op het gebied van fotografie spectaculaire mogelijkheden zoals het naderhand aanpassen van de scherptediepte.</p><p>Dankzij smart HDR levert de nieuwe iPhone meestal een uitstekende foto. Ook in moeilijke situaties. iPhone XS en iPhone XS Max zijn verkrijgbaar in een spacegrijze, zilverkleurige en de nieuwe goudkleurige uitvoering met een capaciteit van 64 GB, 256 GB en 512 GB. De prijzen beginnen bij respectievelijk €1159 en €1259, maar als je echt los wilt tel je voor de duurste iPhone 1659 euro neer.</p><p>.</p>
