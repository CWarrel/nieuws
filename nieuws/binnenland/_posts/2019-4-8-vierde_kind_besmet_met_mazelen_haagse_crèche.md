---
title: "Vierde kind besmet met mazelen Haagse crèche"
permalink: "2019-4-8-vierde_kind_besmet_met_mazelen_haagse_crèche"
date: Mon, 08 Apr 2019 10:35:07 +0200
category: binnenland
externe_link: "https://www.telegraaf.nl/nieuws/3410057/vierde-kind-besmet-met-mazelen-haagse-creche"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/065f5818-59ea-11e9-8be0-02d1dbdc35d1.jpg"
---

<p class="intro">Op een Haags kinderdagverblijf blijkt een vierde kind besmet te zijn met mazelen, laat de GGD Haaglanden weten. De dienst onderzoekt nog of de zeer besmettelijke ziekte zich verder heeft verspreid. „Er zijn geen nieuwe gevallen bekend, maar het contactonderzoek loopt nog”, aldus een woordvoerster.</p> <p>Begin vorige week werd bekend dat drie kinderen beneden de vier jaar op de crèche de ziekte onder de leden hebben. Van het vierde kind was dit nog niet zeker. De kinderen waren geen van allen ingeënt. Eén van de patiëntjes heeft het virus waarschijnlijk in het buitenland opgelopen. Welk kinderdagverblijf precies is getroffen, wil de GGD niet zeggen.</p><p>Regeringspartij D66 riep de Tweede Kamer vorige week op om haast te maken met een wet die kinderdagverblijven toestaat om niet-ingeënte kinderen te weigeren. In Nederland worden kinderen tegen mazelen twee keer ingeënt (na 14 maanden en als ze 9 jaar zijn).</p>
