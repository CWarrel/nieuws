---
title: "Snorscooter Amsterdam moet nu op rijweg"
permalink: "2019-4-8-snorscooter_amsterdam_moet_nu_op_rijweg"
date: Mon, 08 Apr 2019 06:38:46 +0200
category: binnenland
externe_link: "https://www.telegraaf.nl/nieuws/3409091/snorscooter-amsterdam-moet-nu-op-rijweg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1b83d264-59bd-11e9-b141-0218eaf05005.jpg"
---

<p class="intro">Snorfietsers in Amsterdam mogen vanaf maandag binnen de ringweg A10 niet langer op het fietspad rijden. Ze moeten nu een helm op en uitwijken naar de rijbaan. De gemeente wil hiermee de verkeersveiligheid vergroten en de drukte op de fietspaden terugdringen.</p> <p>De gemeente erkent dat het wennen zal zijn, ook voor automobilisten en andere weggebruikers. Snorfietsers mogen maximaal 25 kilometer per uur. Toen de brommers in 1999 naar de rijbaan gingen, mochten ze 30 kilometer per uur rijden. Dat leidde volgens de gemeente direct in het eerste jaar al tot minder snorfietsslachtoffers.</p><p>De Tweede Kamer stemde in 2017 in met een regeringsplan om gemeenten de mogelijkheid te geven snorfietsers naar de rijbaan te verplaatsen. Het plan leidde tot flinke kritiek. Zo noemde RAI Vereniging het onbegrijpelijk omdat wetenschappelijk is bewezen dat de verkeersveiligheid niet verbetert, maar dat snorfietsers door deze maatregel juist in gevaar worden gebracht. Bij de gemeente kwam een ongekend aantal reacties binnen, zoâ€™n 4500, van zowel voor- als tegenstanders.</p>
