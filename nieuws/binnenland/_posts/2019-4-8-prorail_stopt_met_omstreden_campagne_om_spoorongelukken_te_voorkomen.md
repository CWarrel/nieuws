---
title: "ProRail stopt met omstreden campagne om spoorongelukken te voorkomen"
permalink: "2019-4-8-prorail_stopt_met_omstreden_campagne_om_spoorongelukken_te_voorkomen"
date: Mon, 08 Apr 2019 12:04:20 +0200
category: binnenland
externe_link: "http://feeds.nos.nl/~r/nosnieuwsbinnenland/~3/wyWcUKfBg4Y/2279538"
feature_image: "https://nos.nl/data/image/2019/04/08/542261/1008x567.jpg"
---

<p>Nog geen week na de lancering stopt ProRail met de omstreden campagne Vict_m Fashion, created bij accident, die was bedoeld om spoorongelukken te voorkomen. Volgens de spoorbeheerder zijn heel veel jongeren bereikt en was dat het doel van de campagne.</p>
<p>De campagne werd afgelopen donderdag pas gelanceerd en bestond uit een 'kledinglijn' met kopieÃ«n van kapotte kleding die slachtoffers van spoorongelukken droegen. Dat leidde tot hevige en verontwaardigde reacties van NS-personeel, onder meer op twitter.</p>
<p>Ook NS-directeur Marjan Rintel was niet te spreken over de campagne. "Met deze campagne heeft ProRail geen oog voor onze machinisten en hoofdconducteurs. Ik heb aan de directie van ProRail onze verbazing, ongenoegen en afschuw geuit", schreef ze aan haar collega's.</p>
<p>ProRail schrijft op de eigen website zich bewust te zijn van de heftigheid van de campagne. "Het aantal dodelijke ongelukken op en rond het spoor door onoplettendheid stijgt. Daarom willen we jongeren wakker schudden en hebben we gekozen voor een impactvolle en realistische benadering, bedoeld om levens te redden."</p>
<p>"Omdat de campagneboodschap door alle reacties al enorm veel jongeren heeft bereikt binnen korte tijd, kan ProRail de campagne in deze impactvolle vorm afronden", schrijft de spoorbeheerder. "Aan de gevoelens van nabestaanden, machinisten en conducteurs gaan we niet voorbij. Dankzij de discussies leeft het onderwerp misschien wel meer dan ooit."</p><img src="http://feeds.feedburner.com/~r/nosnieuwsbinnenland/~4/wyWcUKfBg4Y" height="1" width="1" alt=""/>
