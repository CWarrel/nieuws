---
title: "Vier jongeren neergestoken in Hoofddorp, een persoon aangehouden"
permalink: "2019-4-8-vier_jongeren_neergestoken_in_hoofddorp_een_persoon_aangehouden"
date: Mon, 08 Apr 2019 17:36:01 +0200
category: binnenland
externe_link: "http://feeds.nos.nl/~r/nosnieuwsbinnenland/~3/j8lPeAPXeDM/2279579"
feature_image: "https://nos.nl/data/image/2019/04/08/542312/1008x567.jpg"
---

<p>In Hoofddorp zijn vier mensen gewond geraakt bij een steekincident. De gewonden zijn jongeren die ruzie hadden, zegt de politie. Het is niet bekend hoe de slachtoffers eraan toe zijn. De politie heeft een persoon aangehouden. </p>
<p>Rond 16.45 uur was er vermoedelijk een ruzie tussen twee groepen jongeren. De aanleiding voor de ruzie is niet bekend. Er ontstond een vechtpartij waarbij een van de ruziemakers een mes greep en om zich heen stak. De dader sloeg daarna op de vlucht.</p>
<p>Het steekincident was in de buurt van een speeltuin, op de Paxlaan. Meerdere ambulances en een traumaheli kwamen ter plaatse.</p><img src="http://feeds.feedburner.com/~r/nosnieuwsbinnenland/~4/j8lPeAPXeDM" height="1" width="1" alt=""/>
