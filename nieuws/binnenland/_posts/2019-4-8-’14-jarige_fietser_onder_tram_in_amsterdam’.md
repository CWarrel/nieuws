---
title: "’14-jarige fietser onder tram in Amsterdam’"
permalink: "2019-4-8-’14-jarige_fietser_onder_tram_in_amsterdam’"
date: Mon, 08 Apr 2019 16:22:42 +0200
category: binnenland
externe_link: "https://www.telegraaf.nl/nieuws/3412725/14-jarige-fietser-onder-tram-in-amsterdam"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2b7c3ca2-5a0c-11e9-bfd5-0255c322e81b.jpg"
---

<p class="intro">Op de Antwerpenbaan in Amsterdam is maandag rond 14.45 uur een persoon geschept door een tram. Volgens stadszender AT5 gaat het om een 14-jarige jongen. De fiets van de jongen belandde onder de tram. Of het slachtoffer zelf ook onder de tram is gekomen, is niet bekend.</p> <p>Een inzittende van de betreffende tram zegt tegen de zender: „Ik voelde ineens een klap. Ik hoorde een vrouw schreeuwen: "Het is een jongetje’.”</p><p>Omstanders verklaren tegenover AT5 dat het slachtoffer hard gilde en pijn had aan zijn arm. Hij zou zijn oordopjes in hebben gehad.</p><p>Hulpdiensten waren snel ter plaatse. Ook een traumahelikopter arriveerde. Het slachtoffer is met zwaar letsel naar het ziekenhuis vervoerd. Hoe de jongen er aan toe is, is niet bekend.</p><p>Een groot stuk van de omgeving is afgezet voor onderzoek.</p>
