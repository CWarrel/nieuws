---
title: "Londen vraagt uitstel Brexit tot 30 juni"
permalink: "2019-4-5-londen_vraagt_uitstel_brexit_tot_30_juni"
date: Fri, 05 Apr 2019 10:07:00 +0200
category: buitenland
externe_link: "https://www.telegraaf.nl/nieuws/3398973/londen-vraagt-uitstel-brexit-tot-30-juni"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/96d54b80-5785-11e9-8254-02d2fb1aa1d7.jpg"
---

<p class="intro">De Britse premier Theresa May vraagt de Europese Unie om Brexit-uitstel tot uiterlijk 30 juni. Ook treft Londen voorbereidingen om deel te nemen aan de Europese parlementsverkiezingen van dit jaar, zo staat in een brief die May stuurde aan EU-president Donald Tusk.</p> <p>Het uitstel moet het Verenigd Koninkrijk in staat stellen een uitweg te vinden uit de impasse rond de Brexit. Het Lagerhuis heeft de Brexitdeal van May tot dusver drie keer afgewezen, maar een ruime meerderheid van de parlementariÃ«rs heeft eerder ook duidelijk gemaakt niets te voelen voor een chaotische no-dealbrexit.</p><p>De premier overlegt nu met oppositieleider Jeremy Corbyn om te kijken of ze samen met een plan kunnen komen dat wel kan rekenen op de steun van een parlementaire meerderheid. Als een doorbraak uitblijft, wil de regering een aantal opties voorleggen aan het Lagerhuis. ,,De regering is bereid de beslissing van het Lagerhuis te volgen, als de oppositie ermee instemt dat ook te doen'', aldus May.</p><p>May schrijft aan EU-topman Tusk dat ze de optie wil openhouden om de Brexit eerder dan 30 juni te laten plaatsvinden. Ze hoopt dat het Britse vertrek uit de EU al voor 23 mei kan plaatsvinden, zodat haar landgenoten niet meer naar de stembus hoeven voor Europese parlementsverkiezingen. Die worden tussen 23 en 26 mei gehouden.</p><p>Premier May moest de EU al eerder om Brexituitstel vragen. Ook toen wilde ze dat de deadline op 30 juni zou worden vastgesteld. De EU ging daar niet in mee en bood een kortere verlenging aan. De lidstaten moeten allemaal instemmen met het verlengen van de Brexitdatum en zijn daar ook niet toe verplicht.</p><p>Als geen uitstel wordt verleend, moet het Verenigd Koninkrijk over zeven dagen de EU verlaten.</p>
