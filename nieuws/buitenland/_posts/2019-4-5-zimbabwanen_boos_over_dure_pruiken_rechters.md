---
title: "Zimbabwanen boos over dure pruiken rechters"
permalink: "2019-4-5-zimbabwanen_boos_over_dure_pruiken_rechters"
date: Fri, 05 Apr 2019 09:19:46 +0200
category: buitenland
externe_link: "https://www.telegraaf.nl/nieuws/3398757/zimbabwanen-boos-over-dure-pruiken-rechters"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3f33baf4-5773-11e9-a9d4-02d2fb1aa1d7.jpg"
---

<p class="intro">Kostbare pruiken voor rechters hebben in het straatarme Zimbabwe de nodige ergernis onder de bevolking veroorzaakt. Justitie in het land heeft voor omgerekend bijna 140.000 euro 64 speciale justitiepruiken van paardenhaar besteld bij een gespecialiseerd bedrijf in Londen.</p> <p>Op sociale media vragen Zimbabwanen zich af of de regering ze nog allemaal op een rijtje heeft om een dergelijke bestelling te doen, terwijl rechtbanken slecht uitgerust zijn en de nationale economie steeds verder afbrokkelt. Advocaten verklaarden dat de pruiken een geluid zijn uit het koloniale verleden dat niet past in het moderne Zimbabwe.</p><p>De eerste pruiken zijn inmiddels geleverd. Hoewel het dragen van de pruiken door rechters in andere landen als Zuid-Afrika en Kenia is uitgebannen, houdt het hoofd van de Zimbabwaanse justitie er vooralsnog aan vast.</p>
