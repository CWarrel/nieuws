---
title: "Duizenden demonstranten eisen stroom, water en vertrek Maduro"
permalink: "2019-4-6-duizenden_demonstranten_eisen_stroom_water_en_vertrek_maduro"
date: Sat, 06 Apr 2019 21:38:15 +0200
category: buitenland
externe_link: "https://www.telegraaf.nl/nieuws/3405309/duizenden-demonstranten-eisen-stroom-water-en-vertrek-maduro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e245ce6c-58ae-11e9-ab99-0218eaf05005.jpg"
---

<p class="intro">Tienduizenden Venezolanen zijn zaterdag na weken van stroomuitval en watertekorten de straat opgegaan om oppositieleider Juan Guaidó een hart onder de riem steken en het vertrek te eisen van president Nicolás Maduro. Zij beschuldigen de socialistisch leider ervan het olierijke land steeds verder de vernieling in te helpen. De humanitaire crisis neemt met de dag toe.</p> <p>In Caracas verzamelden de demonstranten zich in de wijk El Marqués, in het oosten van de hoofdstad. „We moeten af van de man die illegaal de macht heeft gegrepen. Aan iets anders kunnen we niet denken”, verwoordde een 53-jarige huisvrouw de gevoelens van de menigte.</p><p>Demonstranten scandeerden op een zeker moment: „Het water is weg, de elektriciteit is weg, en wat we nu nog missen, Maduro, is dat ook jij verdwijnt.”</p><p>Guaidó, als zelfbenoemd interim-president gesteund door veel westerse en Latijns-Amerikaanse landen, voerde ook het woord. „We zijn niet alleen gekomen omdat we dringend water en stroom nodig hebben. We zijn bijeen om vrijheid en democratie te eisen”, aldus Guaidó die luid werd toegejuicht. „We kunnen niet toestaan dat we gewend raken aan deze toestand, we kunnen hier niet mee leven, we staan het niet toe dat deze boeven ons land in hun greep houden.”</p><p>Ook in andere steden waren grote betogingen. In de meeste steden bleef het rustig. In havenstad Maracaibo, het centrum voor de olie-export, meldden getuigen botsingen tussen demonstranten en politie, die traangas inzette en schoot met rubberen kogels.</p>
