---
title: "Aldi-oma neemt wraak op ’vrolijke weduwe’"
permalink: "2019-4-4-aldi-oma_neemt_wraak_op_’vrolijke_weduwe’"
date: Thu, 04 Apr 2019 15:43:42 +0200
category: buitenland
externe_link: "https://www.telegraaf.nl/financieel/3395791/aldi-oma-neemt-wraak-op-vrolijke-weduwe"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a90d97a4-56df-11e9-9fc0-0217670beecd.jpg"
---

<p class="intro">Een enorme ruzie verscheurt de familie van Aldi-oprichter Theo Albrecht. Albrechts weduwe Cäcilie blijkt haar schoondochter én vijf kleinkinderen uit het bedrijf te hebben verbannen.</p> <p>Babette en haar vijf kinderen mogen geen enkele rol meer vervullen binnen Aldi Nord, het supermarktbedrijf waar ook de vestigingen in Nederland onder vallen. Dat staat volgens de Duitse krant Bild in het testament van de vorig jaar overleden Cäcilie.</p><p>Het steekt de mater familias onder meer dat Babette lang niet zo mediaschuw was als de rest van de Aldi-familie. De Albrechts, die tot de rijkste Duitsers horen, leven al sinds 1971 buiten de schijnwerpers, onder het motto „We moeten het eigenbelang opzij schuiven en een bescheiden en gematigd leven leiden.” Babette breekt met die levenswijze: ze dook onder meer op in een Duitse danswedstrijd op tv, bezocht het Oktoberfest en een bal van de Weense Staatsopera.</p><p>Dat jetsetleven leverde haar de bijnaam ’vrolijke weduwe’ op.</p><p>Berthold, de inmiddels overleden zoon van Cäcilie en man van Babette, zou zijn moeder toen hij nog leefde al gewaarschuwd hebben voor zijn vrouw en kinderen. Hij twijfelde of ze „geschikt waren om het levenswerk van Theo voort te zetten”, staat in het testament.</p>
