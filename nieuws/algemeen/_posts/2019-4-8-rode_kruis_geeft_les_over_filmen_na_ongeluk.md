---
title: "Rode Kruis geeft les over filmen na ongeluk"
permalink: "2019-4-8-rode_kruis_geeft_les_over_filmen_na_ongeluk"
date: Mon, 08 Apr 2019 07:39:29 +0200
category: algemeen
externe_link: "https://www.telegraaf.nl/nieuws/3409254/rode-kruis-geeft-les-over-filmen-na-ongeluk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/abe54666-59e1-11e9-ab99-0218eaf05005.jpg"
---

<p class="intro">Na een ongeluk moet je niet filmen, maar helpen. Dat is de boodschap van een les die het Rode Kruis heeft ontwikkeld voor scholieren. Leerlingen van middelbare scholen krijgen fragmenten te zien van situaties op straat en kunnen dan aangeven wat zij zouden doen: helpen of niet.</p> <p>Door over de keuzes te praten hoopt de hulporganisatie te bereiken dat jongeren na een ongeval vaker de telefoon pakken om 112 te bellen in plaats van de gebeurtenissen met hun mobieltje te gaan filmen.</p><p>Eerder onderzoek van het Rode Kruis wees uit dat bijna 90 procent van de Nederlanders het niet acceptabel vindt dat omstanders gewonden filmen na een ongeluk. Maar uit het onderzoek kwam ook dat mensen het moeilijk vinden om er wat van te zeggen.</p><p>Marieke van Schaik, directeur van het Rode Kruis: „Als we dit bespreekbaar maken, zorgen we ervoor dat mensen er extra over nadenken voordat zij hun telefoon erbij pakken. Als je getuige bent van een ongeluk, kun je echt beter hulp gaan verlenen of 112 bellen dan alles vastleggen.”</p>
