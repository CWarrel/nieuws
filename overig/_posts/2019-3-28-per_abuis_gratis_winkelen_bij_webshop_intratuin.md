---
title: "Per abuis gratis winkelen bij webshop Intratuin"
permalink: "2019-3-28-per_abuis_gratis_winkelen_bij_webshop_intratuin"
date: Thu, 28 Mar 2019 10:10:43 +0100
category: overig
externe_link: "https://www.telegraaf.nl/vrij/3359653/per-abuis-gratis-winkelen-bij-webshop-intratuin"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9d04cd68-5155-11e9-b866-0218eaf05005.jpg"
---

<p class="intro">Wie donderdagochtend inkopen wilde doen bij de webshop van Intratuin kreeg talloze producten gratis aangeboden. Op de homepage stonden de plantenbakken en planten per ongeluk voor 0 euro in de webwinkel.</p> <p>Dat meldt Nu.nl. Wie de spulletjes na de gratis winkelronde thuis wilde laten bezorgen, kreeg wel de rekening voor de verzendkosten.</p><p>De website ging donderdag rond de klok van acht in allerijl uit de lucht. Er stond korte tijd een foutmelding online, waardoor klanten tijdelijk geen tuininkopen konden doen in de webshop. Inmiddels is de fout hersteld en kan er weer gewinkeld worden.</p><p>Volgens Intratuin is nog niet bekend hoelang de gratis producten online stonden. Ook weet het tuincentrum nog niet hoeveel klanten gratis producten besteld hebben. Ook is nog onduidelijk wat het bedrijf met de bestellingen gaat doen.</p>
