---
title: "Recept van de dag Vlaams gehaktbrood"
permalink: "2019-4-2-recept_van_de_dag_vlaams_gehaktbrood"
date: Tue, 02 Apr 2019 10:07:00 +0200
category: overig
externe_link: "https://www.telegraaf.nl/vrij/3380248/recept-van-de-dag-vlaams-gehaktbrood"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/59239ade-551f-11e9-bd41-0218eaf05005.jpg"
---

<p class="intro">Laatst in Brugge met mevrouw Wilbrink zo slecht gegeten dat we het er niet meer over willen hebben. Zogenaamd Vlaams. Oei, je moet daar echt uitkijken waar je naar binnen gaat. De restaurateurs hebben het gemakkelijk, in het weekeind zit alles toch wel stampvol. Maar zo mooi daar in Brugge, adembenemend.</p> <p>Dan thuis maar Vlaams eten. Ruth van Waerebeek zegt tenminste in De Smaak van België dat dit gerecht echt Vlaams is. Het heet daar Frikandellenkoek. Kalfsgehaktbrood, klinkt lekkerder toch?</p><p>Nodig voor vier keer Vlaams geluk</p><p>•1 kg kalfsgehakt</p><p>•50 gr oud brood, geweekt in melk</p><p>•40 gr boter</p><p>•1 ui, fijngehakt</p><p>•150 gr champignons, in kwarten</p><p>•1 teen knoflook, geperst</p><p>•1 ei</p><p>•3 eetl peterselie, fijngehakt</p><p>•1 theel verse salie, gehakt</p><p>•½ theel tijm, gedroogd</p><p>•½ theel nootmuskaat</p><p>•zout en peper</p><p>•1 ½ eetl sherry</p><p>•1 eetl cognac</p><p>Bereiden</p><p>Bak de ui zacht in 25 gr van de boter, champignons erbij en op het laatst nog een minuutje de knoflook. Laat afkoelen. Week het brood in melk en knijp het uit. Meng gehakt met ei, brood, peterselie, salie, zout peper en nootmuskaat.</p><p>Het ui-mengsel mag er ook bij. De sherry erbij en de cognac. Ja, ja! Beboter een ovenschaal, vorm het gehaktboord erin, strijk glad, nog wat klontjes boter erop en de oven in. 200° C zo’n driekwartier. Laat kwartier rusten voor je het aansnijdt.</p><p>Bloemkool ernaast met puree en een Palm in het glas.</p>
