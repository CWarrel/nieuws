---
title: "Rechtstreeks treinen naar Disneyland Parijs"
permalink: "2019-3-31-rechtstreeks_treinen_naar_disneyland_parijs"
date: Sun, 31 Mar 2019 12:51:10 +0200
category: overig
externe_link: "https://www.telegraaf.nl/vrij/3371809/rechtstreeks-treinen-naar-disneyland-parijs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e548e72c-53a2-11e9-9187-0217670beecd.jpg"
---

<p class="intro">Alsof Buzz Lightyear himself voor machinist speelde... Nog nooit was Disneyland Parijs zo snel per trein rechtstreeks bereikbaar vanuit Nederland. De hogesnelheidstrein Thalys die zondag om 7.15 uur vanaf Amsterdam Centraal vertrok, stond slechts drie uur en veertig minuten later voor de entree van het zonovergoten pretpark.</p> <p>Daar werd de met Disneyfiguren versierde trein op station Marne-la-Vallée verwelkomd door de Thalys-directie, een pretpark-delegatie, een band en natuurlijk Mickey en z’n vriendjes. Aan boord van de eerste trein die zondag arriveerde, zaten relaties van Thalys die natuurlijk hun kinderen hadden meegenomen.</p><p>Vanaf maandag 1 april rijdt de Thalys vanaf Amsterdam twee keer per dag rechtstreeks heen en weer naar Disneyland Parijs. De verbinding loopt via Schiphol, Rotterdam Centraal, Antwerpen Centraal, Brussel-Zuid en luchthaven Charles de Gaulle.</p><p>Thalys verwacht jaarlijks zo’n 300.000 reizigers op de nieuwe route. Een enkeltje Disneyland kost vanaf Amsterdam 35 euro per persoon.</p>
