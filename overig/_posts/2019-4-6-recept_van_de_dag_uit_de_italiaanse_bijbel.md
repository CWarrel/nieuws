---
title: "Recept van de dag uit de Italiaanse bijbel"
permalink: "2019-4-6-recept_van_de_dag_uit_de_italiaanse_bijbel"
date: Sat, 06 Apr 2019 08:30:00 +0200
category: overig
externe_link: "https://www.telegraaf.nl/vrij/3400607/recept-van-de-dag-uit-de-italiaanse-bijbel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ef2e7e80-57a0-11e9-b866-0218eaf05005.jpg"
---

<p class="intro">En daar is die dan, de Bijbel van de Italiaanse Keuken, uitg, Carrera Culinair. Jullie weten zo langzaam wel wat ik denk van die afschuwelijke aanduiding De Bijbel van… Maar goed, op bladzijde 12 staat: Een korte geschiedenis van de Italiaanse Keuken. Op bladzijde 13 is die klaar. De grote Italiaanse chef Giorgio Locatelli auteur van het meesterwerk Made in Italy vertelde me ooit dat iedere woonwijk in Italië de complete geschiedenis van de keuken bevat, steeds opnieuw. Maar… aan dit boek heeft Leonardo Pacenti meegewerkt en hij is het gezicht van restaurant Toscanini in Amsterdam. En dat is goed nieuws. Snel een gerechtje, volgende keer meer over het boek:</p> <p>Nodig voor vier personen:</p><p>•2 uien in ringen</p><p>•1 laurierblad</p><p>•25 gr rozijnen, geweld en uitgelekt</p><p>•50 ml appelazijn</p><p>•2 kropjes radicchio (of witlof)</p><p>•30 gr pijnboompitten, geroosterd</p><p>Bereiden</p><p>Fruit uien met laurier en een snufje zout heel langzaam in wat olijfolie. Niet kleuren maar zoet worden. Voeg rozijnen, azijn, en een scheutje water toe, laat heel even doorkoken. Wat zout en peper. Snij radicchio (of roodlof, of witlof) in vieren (of in tweeën) en leg in een ingevette ovenschaal. Beetje zout, beetje peper. Schuif in de oven op 160°C. Kwartiertje. Haal uit de oven, giet het ui-mengsel erover en laat minstens twee uur staan. Bestrooi voor het serveren met geroosterde pijnboompitten. Simpel en zo lekker als bijgerecht.</p>
