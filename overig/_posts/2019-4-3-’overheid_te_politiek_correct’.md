---
title: "’Overheid te politiek correct’"
permalink: "2019-4-3-’overheid_te_politiek_correct’"
date: Wed, 03 Apr 2019 07:59:10 +0200
category: overig
externe_link: "https://www.telegraaf.nl/watuzegt/3385943/overheid-te-politiek-correct"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1e0e816e-5616-11e9-800d-02d2fb1aa1d7.jpg"
---

<p class="intro">Boze minister Grapperhaus: ’Dit is bij de wilde spinnen af’ (Tel. 2/4). Het schandelijke geweld tegen politie is in Nederland al járen bekend, maar de bewindsman komt er nu pas voor uit. Dat is toch een compliment waard, meent H.J. Looijenga.</p> <p>Een ’eerste stap’ is gezet en de flitsende snelheid waarmee dit kabinet tegen wantoestanden optreedt kennende, zal er, na veel overleg, mogelijkerwijs over enige jaren tegen opgetreden worden. Je kunt het ze niet kwalijk nemen. De politici in het kabinet Rutte zijn nu eenmaal dusdanig gemankeerd door het schier ongeneeslijke virus dat ’politieke correctheid’ heet, dat onmiddellijk en actief handelen wel eens een te grote schok voor hun welzijn zou kunnen betekenen. Het zijn per slot van rekening ook mensen.</p><p>H.J. Looijenga, Drachten</p>
