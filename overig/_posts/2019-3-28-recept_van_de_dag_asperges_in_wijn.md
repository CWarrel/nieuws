---
title: "Recept van de dag asperges in wijn"
permalink: "2019-3-28-recept_van_de_dag_asperges_in_wijn"
date: Thu, 28 Mar 2019 10:57:38 +0100
category: overig
externe_link: "https://www.telegraaf.nl/vrij/3359942/recept-van-de-dag-asperges-in-wijn"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eb5e678c-513f-11e9-b7ab-02d1dbdc35d1.jpg"
---

<p class="intro">Wij kwamen per toeval in Houten terecht en daar in de dorpskern stond een groentekraam van zeldzame klasse. En mevrouw Wilbrink sloeg groot in. Want we eten veel te weinig groentes, vond ze. Nu heb ik de neiging nogal aan het seizoen te hangen. Wat buiten nog niet groeit maar even niet kopen, wat van ver moet komen liefst helemaal niet kopen. Maar die asperges hadden het maar koud op de tochtige velden, besloot ze. En ze moesten mee. Er rest me niets anders dan iets lekkers te bedenken. Na het garen in de olie, altijd een waanzinnig succes, bedacht ik me dat het met wat witte wijn ook wel heel lekker kan zijn.</p> <p>Nodig voor twee blije personen:</p><p>• 12 mooie asperges, geschild</p><p>• 15 gr boter</p><p>• 2 dl witte wijn</p><p>• 40 gr boter om te binden, of twee eetl goede mayo</p><p>• peper</p><p>Bereiding:</p><p>Klontje boter in de pan. Zet de asperges er zachtjes in aan. Schenk er dan tot ze precies onderstaan witte wijn bij. Kook tot ze gaar zijn. Kwartier meestal. Haal de asperges uit het vocht, kook het in en bind met stukjes koude boter. Je mag de saus ook mengen met wat mayo hoor. Wil je het helemaal grof lekker? Doe dan een beetje dragon op het einde bij de saus. Breng op smaak met peper en eindelijk is het nu tijd voor een witje in het glas, de Gulpener Korenwolf bijvoorbeeld.</p>
